<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18887" id="chapter-18887"><h1>წიგნი ტარიელისა საყვარელთანა  </h1><p></p><p>381  </p><p>„თვალთა დავიდევ უსტარი მე მისგან მონაწერია.  </p><p>პასუხად ვსწერდი: &#171;მთვარეო, შენმცა მზე ვით მოგერია?  </p><p>მე ღმერთმან იგი ნუ მომცეს, რაც არა შენი ფერია!  </p><p>სიზმრად მგონია, დარჩომა ჩემი ვერ დამიჯერია&#187;.  </p><p>382  </p><p>„ასმათს ვუთხარ: &#171;მე პასუხსა ამის მეტსა ვერ მივჰხვდები;  </p><p>ესე ჰკადრე: &#171;რათგან მზეო, ჩემთვის ნათლად აღმოჰხდები,  </p><p>აჰა, მკვდარი გამაცოცხლე, ამას იქით აღარ ვბნდები,  </p><p>რაცაღაა სამსახურსა, ვტყუვი, თუღა ვერიდები&#187;.  </p><p>383  </p><p>„ასმათ მითხრა: &#171;მე მიბრძანა, ესე ვქმნათო, ესე სჯობდეს:  </p><p>ვინცა გნახოს, ჩემგან მისსა საუბარსა ვერა სცნობდეს,  </p><p>ჩემად ნახვად მოვიდოდეს, შენ ვითამცა გაშიკობდეს;  </p><p>და-ცა-მვედრა: ამირბარსა უთხარ, ასრე ნამუსობდეს&#187;.  </p><p>384  </p><p>„მეკეთა ესე თათბირი, სიბრძნე გულისა მისისა,  </p><p>მისი, მზესაცა რიდება ჰქონდის ნახვისა ვისისა;  </p><p>მისგან მომეცა მოსმენა არ საუბრისა მქისისა,  </p><p>ვისთა შუქთაგან უკუნსა ჰგვანდის სინათლე დღისისა.  </p><p>385  </p><p>„ასმათს მივართვი რჩეული თვალი ოქროსა ჯამითა;  </p><p>მან მითხრა: &#171;არა, არ მინდა, ვარ გამაძღარი ამითა&#187;.  </p><p>ერთი აიღო ბეჭედი, მართ აწონილი დრამითა:  </p><p>&#171;ესე კმა ნიშნად, სავსე ვარ სხვად ხელის შესაბამითა&#187;.  </p><p>386  </p><p>ქალი ადგა, წამოვიდა; მე ლახვართა გულსა მრიდეს,  </p><p>ლხინმან ბნელი განმინათლა, დაშრტეს, ცეცხლნი რომე მწვიდეს;  </p><p>შევე, დავჯე ნადიმადვე, ჩემნი სწორნი სადა სმიდეს.  </p><p>მხიარულმან საბოძვარი გავეც, ზამი გაადიდეს“.  </p></a></body></html>