<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18929" id="chapter-18929"><h1>თათბირი ნურადინ-ფრიდონისა  </h1><p></p><p>1393  </p><p>ფრიდონ თქვა: „ვიტყვი სიტყვასა, ვეჭვ, ჩემი არ დამცდარია:  </p><p>ჩვენ ცოტანი ვართ, ქალაქი დიდთაგან საომარია;  </p><p>პირის-პირ ომი არ ძალ-გვიც, არ ჟამი საკვეხარია,  </p><p>ათას წელ ვერსით შევუვალთ, თუ ზედ დაგვიხშან კარია.  </p><p>1394  </p><p>„ჩემსა სიმცროსა გამზრდელნი სამუშაითოდ მზრდიდიან,  </p><p>მასწავლნეს მათი საქმენი, მახლტუნებდიან, მწვრთიდიან;  </p><p>ასრე გავიდი საბელსა, რომ თვალნი ვერ მომკიდიან,  </p><p>ვინცა მჭვრეტდიან ყმაწვილნი, იგიცა ინატრიდიან.  </p><p>1395  </p><p>„აწ ვინცა ვიცით უკეთუ შეტყორცა საგდებელისა,  </p><p>მან ერთსა ბურჯსა გარდვაგდოთ წვერი საბლისა გრძელისა,  </p><p>მას ზედა გავლა ასრე მიჩნს, ვითა გარბენა ველისა,  </p><p>თქვენ ჭირად გიყო შიგანთა პოვნა კაცისა მრთელისა.  </p><p>1396  </p><p>„აბჯრითა გავლა არად მიჩნს ჭირად გატანა ფარისა;  </p><p>შიგან ჩავხლტები კისკასად, ვეცემი მსგავსად ქარისა,  </p><p>ლაშქართა დავჰხოც, გავახვამ, ჰნახოთ გაღება კარისა!  </p><p>თქვენცა მუნ მოდით, სადაცა გესმას ზრიალი ზარისა“.  </p></a></body></html>