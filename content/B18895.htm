<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18895" id="chapter-18895"><h1>ტარიელის ტირილი და დაბნედა  </h1><p></p><p>497  </p><p>აქა მხეც-ქმნილი ტარიელ ტირს, ჭირი ეათასების;  </p><p>თქვა: „მე მაქვს სამხრე, რომელი კვლა წინას მკლავსა მას ების!“  </p><p>იგი შეიხსნა, მოიღო, თვალვით არ დაიფასების,  </p><p>პირსა დაიდვა, და-ცა-ბნდა, ქვე მკვდართა დაედასების.  </p><p>498  </p><p>ასრე წვა, რომე არ ჰგვანდა მკვდარი სამარის კარისა,  </p><p>ორგნით ჩანს ლები მჯიღისა, მართ გულსა გარდნაკარისა;  </p><p>ასმათს სდის ღვარი სისხლისა, ღაწვთაგან ნახოკარისა,  </p><p>კვლა წყალსა ასხამს, უშველის, ხმა ისმის მუნ წკანწკარისა.  </p><p>499  </p><p>ავთანდილცა სულთქნა მწარედ, დაბნედილსა შემოსჭვრიტნა;  </p><p>ასმათ ვამნი გაამრავლნა, ცრემლმან მისმან ქვანი ხვრიტნა;  </p><p>მერმე სულად მოაქცია, ცეცხლნი წყლითა დაუშრიტნა;  </p><p>თქვა: „ცოცხალ ვარ, საწუთრომან აწცა ჩემნი სისხლნი ხვრიტნა!“  </p><p>500  </p><p>ზე წამოჯდა ფერ-მიხდილი, აყოლებდა თვალთა რეტად.  </p><p>ვარდი სრულად შექმნილიყო ზაფრანად და ვითა სპეტად.  </p><p>დიდხან მათად არა სცალდა საუბრად და არცა ჭვრეტად,  </p><p>დარჩომა და არ-სიკვდილი მას უმძიმდა მეტის-მეტად.  </p><p>501  </p><p>ავთანდილს უთხრა: „ისმენდი, ცნობა მიც თუცა ხელისა,  </p><p>გითხრა ამბავი ჩემი და ჩემისა დამმარხველისა;  </p><p>ლხინად მიჩნს შეყრა მოყვრისა მის, შენგან შეუყრელისა,  </p><p>მე მიკვირს ჩემი სიცოცხლე, ასრე დარჩომა მრთელისა!  </p><p>502  </p><p>„ასმათის ნახვა მეამა, ჩემგან დად საესავისა.  </p><p>წიგნი რა ვნახე, მომართვა ესე საბამი მკლავისა.  </p><p>მკლავსა შევიბი მაშინვე, მოვიხსენ რიდე თავისა,  </p><p>იგი უცხო და ღარიბი, მტკიცისა რასმე შავისა“.  </p></a></body></html>