<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18891" id="chapter-18891"><h1>ტარიელისა და ნესტანის პირის-პირ შეყრა  </h1><p></p><p>406  </p><p>„მონა შემოდგა, მივეცი საქმესა გაკვირვებულსა;  </p><p>ასმათის წიგნი მომართვა მე, მეტად შეჭირვებულსა,  </p><p>ეწერა: &#171;გიხმობს შენი მზე შენ, მისთვის მოსურვებულსა,  </p><p>მოდი, სჯობს მანდა ტირილსა, საქმესა ბედით ვებულსა&#187;.  </p><p>407  </p><p>„ვითა მმართებდა, ეგზომი რამცა ვით გავიხარეო!  </p><p>შეღამდა, წავე, ბაღისა მე კარი შევიარეო;  </p><p>სად ასმათ პირველ მენახა, მუნვე ჩნდა მდგომიარეო,  </p><p>სიცილით მითხრა: &#171;წამოვლე, მოგელის ლომსა მთვარეო&#187;.  </p><p>408  </p><p>„შემავლო სახლი, ნაგები კეკლუცად ბანის-ბანითა;  </p><p>გამოჩნდა მთვარე ნათლითა გარე შუქ-მონავანითა,  </p><p>ფარდაგსა შიგან მჯდომარე შესამოსლითა მწვანითა,  </p><p>საკრძალავი და ღარიბი, უცხო პირად და ტანითა.  </p><p>409  </p><p>„შევე, წავდეგ ნოხთა პირსა, მე დამიწყო ცეცხლმან შრეტად,  </p><p>გულსა ბნელი განმინათლდა, ზედა ლხინი ადგა სვეტად.  </p><p>მას ბალიში შემოეგდო, მზისა შუქსა სჯობდა მეტად,  </p><p>ჩემგან პირსა იფარვიდა, აიხედის წამის ჭვრეტად.  </p><p>410  </p><p>„უბრძანა, თუ: &#171;მოახსენე, ასმათ, დაჯდეს, ამირბარსა!&#187;  </p><p>მან ბალიში დამართებით დადვა მას მზედ საქებარსა.  </p><p>დავჯე, მივეც გულსა ლხინი, საწუთროსა დამგმობარსა;  </p><p>მიკვირს, სულნი რადღა მიდგან, ვიტყვი მისგან ნაუბარსა!  </p><p>411  </p><p>„მიბრძანა: &#171;ძოღან გეწყინა გაშვება უუბარისა,  </p><p>მზემან გაყრითა დაგაჭნე, ვითა ყვავილი ბარისა:  </p><p>დაგრჯიდა დენა ცრემლისა, ნარგისთათ ნაგუბარისა,  </p><p>მაგრა ხამს ჩემგან სირცხვილი და რიდი ამირბარისა.  </p><p>412  </p><p>&#171;თუცა ჰმართებს დედაკაცსა მამაცისა დიდი კრძალვა,  </p><p>მაგრა მეტი უარეა არა-თქმა და ჭირთა მალვა:  </p><p>მე თუ ზე-პირ მიცინია, ქვე-ქვე მითქვამს იდუმალ ვა;  </p><p>ძოღან ქალი გამოვგზავნე, ვქმენ მართლისა შემოთვალვა.  </p><p>413  </p><p>&#171;ერთმანერთისა, მას აქათ, რაცა ორთავე ვიცითა,  </p><p>აწცა მიცოდი საშენოდ მითვე პირითა მტკიცითა;  </p><p>ამას შესჯერდი დიდითა ზენარითა და ფიცითა.  </p><p>გეცრუო, ღმერთმან მიწა მქმნას, ნუმცა ცხრითავე ვზი ცითა!  </p><p>414  </p><p>&#171;წა, შეები ხატაელთა, ილაშქრე და ინაპირე;  </p><p>ღმერთმან ქმნას და გაგიმარჯვდეს, მორჭმულიმცა ჩემ კერძ ირე!  </p><p>მაგრა რა ვქმნა, კვლაცა ნახვა მომხვდებოდეს შენი ვირე?  </p><p>გული მომეც გაუყრელად, ჩემი შენთვის დაიჭირე!&#187;  </p><p>415  </p><p>„მოვახსენე: &#171;არ მეწყალვის თავი შენთვის დასაწველად,  </p><p>მაგრა რათგან დამარჩინე, არ გამოსჩნდი ჩემად მკლველად,  </p><p>შენ სინათლედ თვალთა ჩემთა მიჩნდე მზეებრ სანახველად,  </p><p>აწ შევება ხატაელთა, მუნ გამოვჩნდე ლომი ქველად“.  </p><p>416  </p><p>&#171;აწ რასაცა მე მაღირსებ, ხორციელი არა ღირს ა;  </p><p>მოწყალება იჩქითია, ღმრთისა ამად არა მკვირსა;  </p><p>შენთა შუქთა შემომადგამ, ბნელსა გულსა ზედა მჭვირსა,  </p><p>შენი ვიყო, სადამდისცა დამიყოფდეს მიწა პირსა&#187;.  </p><p>417  </p><p>&#171;ზედა წიგნსა საფიცარსა შევჰვფიცე და შემომფიცა,  </p><p>მისგან ჩემი სიყვარული ამით უფრო დაამტკიცა:  </p><p>&#171;უშენოსა მოწონება ვისიცაო გულსა მიცა,  </p><p>ღმერთი მომკლავს, ამას იქით თავსა ვეტყვი, ამას ვსწვრთი-ცა&#187;.  </p><p>418  </p><p>„დავყავ ხანი მას წინაშე, სიტყვანიცა ტკბილნი ვთქვენით,  </p><p>ვჭამეთ ამო ხილი რამე, ერთმანერთსა ვეუბენით,  </p><p>მერმე ავდეგ წამოსავლად ტირილით და ცრემლთა დენით.  </p><p>მისთა შუქთა შვენებანი ნათლად მადგეს გულსა ფენით“.  </p><p>419  </p><p>„მეძნელებოდა სიშორე მისი ბროლ-ბადახშ-მინისა.  </p><p>მე გამიახლდა სოფელი, მქონდა სიმრავლე ლხინისა;  </p><p>ჩემად ჩნდა იგი სინათლე ეთერით მზედ ნაჩინისა,  </p><p>აწ მიკვირს, მისსა გამყრელსა გული მიც კლდისა ტინისა!“  </p></a></body></html>