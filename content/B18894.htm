<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18894" id="chapter-18894"><h1>წიგნი 
		ნესტან-დარეჯანისა საყვარელსა თანა  </h1><p></p><p>490  </p><p>„მონა მოვიდა, მიამბო ამბავი მე მართალია:  </p><p>&#171;თქვენსა ამბავსა იკითხავს აჯიღოსანი ქალია&#187;.  </p><p>მაშინვე ვიცან, ავიჭერ, ჩქარ-ჩქარად გულ-გამკრთალია;  </p><p>მოვიდა, ვნახე ასმათი ჩემთანა მომავალია.  </p><p>491  </p><p>„მე ვისთვის ვკვდები, მეამა ასმათის ნახვა მე მისად.  </p><p>აღარ მივუშვი, ვაკოცე, ქმნადღა თაყვანის-ცემისად;  </p><p>ხელი მოვჰკიდე, დავისვი ახლოს ტახტისა ჩემისად,  </p><p>ვჰკითხე, თუ: &#171;ნეტარ, მისულა მორჩი ალვისა ხე მისად?  </p><p>492  </p><p>&#171;მიამბე მისი ამბავი, სხვად ნურად მეუბნებია!&#187;  </p><p>მითხრა, თუ: &#171;გკადრებ ამბავსა, აწ ჩემგან არ-სათნებია,  </p><p>დღეს ერთმანერთი გინახავს და ტურფად მოგწონებია,  </p><p>აწ კვლაცა ცნობა ამბისა მას ჩემგან უბრძანებია&#187;.  </p><p>493  </p><p>„წიგნი მომართვა, ჩავხედენ, პირისა თემთა მთენისა.  </p><p>ეწერა: &#171;ვნახე სიტურფე წყალ-ჯავარისა შენისა.  </p><p>ომ-გარდახდილი ჰშვენოდი, შენატევები ცხენისა,  </p><p>არ-ავი მიჩანს მიზეზი ჩემისა ცრემლთა დენისა.  </p><p>494  </p><p>&#171;ღმერთმან თუ მცა ენა ჩემი ქებად შენდა უშენოსა,  </p><p>შენთვის მკვდარი, აღარ ვიტყვი, მაშა მომკლავ უშენოსა;  </p><p>მზემან ლომსა ვარდ-გიშერი ბაღი ბაღჩად უშენოსა;  </p><p>შენმან მზემან, თავი ჩემი არვის ჰმართებს უშენოსა!  </p><p>495  </p><p>&#171;თუცა მიგდის ღვარი ცრემლთა, მაგრა ცუდად არ იდენო,  </p><p>ამას იქით ნუღარა სტირ, ჭირსა თავი არიდენო;  </p><p>შენნი მჭვრეტნი ჩემთა მჭვრეტთა აგინებენ, არ იდენო;  </p><p>რომე წეღან მოგეხვივნეს, იგი ჩემთვის არიდენო.  </p><p>496  </p><p>&#171;იგი მე მომცენ რიდენი, რომელნი წეღან გშვენოდეს,  </p><p>რა მნახო, შენცა გეამოს, შენეულითა მშვენოდეს;  </p><p>ესე სამკლავე შეიბი, თუ ჩემი გა-ღა-გვლენოდეს,  </p><p>ერთი ასეთი ცოცხალსა სხვა ღამე არ გაგთენოდეს&#187;„.  </p></a></body></html>