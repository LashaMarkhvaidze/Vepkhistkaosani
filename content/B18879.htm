<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18879" id="chapter-18879"><h1>თინათინისაგან ავთანდილის გაგზავნა მის ყმის საძებრად  </h1><p></p><p>120  </p><p>ავთანდილ ჯდა მარტო საწოლს, ეცვა ოდენ მართ პერანგი,  </p><p>იმღერდა და იხარებდა, წინა ედგა ერთი ჩანგი.  </p><p>შემოვიდა მას წინაშე თინათინის მონა ზანგი,  </p><p>მოახსენა: „გიბრძანებსო ტანი ალვა, პირი მანგი“.  </p><p>121  </p><p>ავთანდილს მიჰხვდა მოსმენა საქმისა სანატრელისა,  </p><p>ადგა და კაბა ჩაიცვა, მჯობი ყოვლისა ჭრელისა;  </p><p>უხარის შეყრა ვარდისა, არ ერთგან შეუყრელისა.  </p><p>ამოა ჭვრეტა ტურფისა, სიახლე საყვარელისა!  </p><p>122  </p><p>ავთანდილ ლაღი, უკადრი მივა, არვისგან ჰრცხვენოდა,  </p><p>მას ნახავს, ვისთა ვამთაგან ცრემლი მრავალჯერ სდენოდა;  </p><p>იგი უებრო ქუშად ჯდა, ელვისა მსგავსად შვენოდა,  </p><p>მთვარესა მისთა შუქთაგან უკუნი გარდაჰფენოდა.  </p><p>123  </p><p>გაძრცვილსა ტანსა ემოსნეს ყარყუმნი უსაპირონი,  </p><p>ებურნეს მოშლით რიდენი, ფასისა თქმად საჭირონი,  </p><p>ჰშვენოდეს შავნი წამწამნი, გულისა გასაგმირონი,  </p><p>მას თეთრსა ყელსა ეხვივნეს გრძლად თმანი არ-უხშირონი.  </p><p>124  </p><p>დაღრეჯით იყო მჯდომარე ძოწეულითა რიდითა,  </p><p>ავთანდილს უთხრა დაჯდომა წყნარად, ცნობითა მშვიდითა.  </p><p>მონამან სელნი დაუდგნა, დაჯდა კრძალვით და რიდითა.  </p><p>პირის-პირ პირსა უჭვრეტდა, სავსე ლხინითა დიდითა.  </p><p>125  </p><p>ქალმა უბრძანა: „ზარი მლევს მე ამისისა თხრობისა;  </p><p>მწადდა არა-თქმა, რომლისა ღონე არა მაქვს თმობისა,  </p><p>მაგრა იცია მიზეზი შენისა აქა ხმობისა,  </p><p>რად ვზი ქუშად და დაღრეჯით ასრე მიხდილი ცნობისა?“  </p><p>126  </p><p>ყმამან ჰკადრა: „საზაროსა ჩემგან თქმაღა ვით იქმნების?  </p><p>მზესა მთვარე შეეყაროს, დაილევის, და-ცა-ჭნების;  </p><p>აზრად არად აღარა მცალს, თავი ჩემი მეგონების,  </p><p>თქვენვე ბრძანეთ, რაცა გიმძიმს, ანუ რაცა გეკურნების“.  </p><p>127  </p><p>ქალმან უთხრა საუბარი კეკლუც-სიტყვად, არ დუხჭირად;  </p><p>იტყვის: „თუცა აქანამდის ჩემგან შორს ხარ დანამჭირად,  </p><p>გიკვირს, მოგხვდა წამის ყოფით საქმე შენგან საეჭვი რად,  </p><p>მაგრა გითხრა პირველ ხვალმე, სენი მე მჭირს რაცა ჭირად.  </p><p>128  </p><p>„გახსოვს, ოდეს შენ და როსტანს მინდორს მხეცი დაგეხოცა,  </p><p>ყმა გენახა უცხო ვინმე, რომე ცრემლი მოეხოცა?  </p><p>მას უკანით გონებამან მისმან ასრე დამამხოცა,  </p><p>შენ გენუკვი მონახვასა, კიდით კიდე მოჰლახო ცა.  </p><p>129  </p><p>„აქანამდის ნაუბარსა თუცა ვერას ვერ გეტყვია,  </p><p>მაგრა შორით სიყვარული შენგან ჩემი შემიტყვია,  </p><p>ვიცი, რომე გაუწყვედლად თვალთათ ცრემლი გისეტყვია,  </p><p>შეუპყრიხარ სიყვარულსა, გული შენი დაუტყვია.  </p><p>130  </p><p>„ასრე გითხრა, სამსახური ჩემი გმართებს ამად ორად:  </p><p>პირველ, ყმა ხარ, ხორციელი არვინა გვყავს შენად სწორად,  </p><p>მერმე, ჩემი მიჯნური ხარ, დასტურია, არ ნაჭორად;  </p><p>წადი, იგი მოყმე ძებნე, ახლოს იყოს, თუნდა შორად.  </p><p>131  </p><p>„შენგან ჩემი სიყვარული ამით უფრო გაამყარე,  </p><p>რომე დამხსნა შეჭირვება, ეშმა ბილწი ასაპყარე.  </p><p>გულსა გარე საიმედო ია მორგე, ვარდი ყარე,  </p><p>მერმე მოდი, ლომო, მზესა შეგეყრები, შემეყარე.  </p><p>132  </p><p>„სამსა ძებნე წელიწადსა იგი შენი საძებარი;  </p><p>ჰპოვო, მოდი გამარჯვებით, მხიარულად მოუბარი;  </p><p>ვერა ჰპოვებ, დავიჯერებ, იყო თურე უჩინარი;  </p><p>კოკობი და დაუფრჭვნელი ვარდი დაგხვდე დაუმჭნარი.  </p><p>133  </p><p>„ფიცით გითხრობ: შენგან კიდე თუ შევირთო რაცა ქმარი,  </p><p>მზეცა მომხვდეს ხორციელი, ჩემთვის კაცად შენაქმარი,  </p><p>სრულად მოვსწყდე სამოთხესა, ქვესკნელს ვიყო დასანთქმარი,  </p><p>შენი მკლვიდეს სიყვარული, გულსა დანა ასაქმარი“.  </p><p>134  </p><p>მოახსენა ყმამან: „მზეო, ვინ გიშერი აწამწამე,  </p><p>სხვა პასუხი რამცა გკადრე, ანუ რამცა შევიწამე?  </p><p>მე სიკვდილსა მოველოდი, შენ სიცოცხლე გამიწამე,  </p><p>ვითა მონა, სამსახურად გაღანამცა წავე, წა, მე!“  </p><p>135  </p><p>კვლაცა ჰკადრა: „აჰა, მზეო, რათგან ღმერთმან მზედ დაგბადა,  </p><p>მით გმორჩილობს, ზეციერი მნათობია რაცა სადა;  </p><p>მე რომ თქვენგან მოვისმინენ წყალობანი, მედიადა.  </p><p>ვარდი ჩემი არ დაჭნების, შუქი შენი იეფად ა“.  </p><p>136  </p><p>კვლა შეჰფიცეს ერთმანერთსა, დააპირეს ესე პირი,  </p><p>გასალდეს და გაამრავლეს საუბარი სიტყვა-ხშირი.  </p><p>გაადვილდა, აქანამდის გარდეხადა რაცა ჭირი,  </p><p>თეთრთა კბილთათ გამოჰკრთების თეთრი ელვა ვითა ჭვირი.  </p><p>137  </p><p>ერთგან დასხდეს, ილაღობეს, საუბარი ასად აგეს,  </p><p>ბროლ-ბადახში შეხვეული და გიშერი ასადაგეს;  </p><p>ყმა ეტყვის, თუ: „შენთა მჭვრეტთა თავი ხელი, ა, სად აგეს!  </p><p>ცეცხლთა, მანდით მოდებულთა, გული ჩემი ასადაგეს“.  </p><p>138  </p><p>ყმა წავიდა, სიშორესა თუცა მისსა ვერ გასძლებდა,  </p><p>უკუღმავე იხედვიდა, თვალთა რეტად აყოლებდა,  </p><p>ბროლსა სეტყვს და ვარდსა აზრობს, ტანსა მჭევრსა ათრთოლებდა,  </p><p>გული ჰქონდა გულისათვის, სიყვარულსა ავალებდა.  </p><p>139  </p><p>თქვა: „მზეო, ვარდსა სიშორე შენი დამაჩნდეს ეს ადრე,  </p><p>ბროლი და ლალი გასრულვარ ქარვისა უყვითლესად-რე.  </p><p>მაშინ რაღა ვქმნა, ვერ-ჭვრეტა რა მომხვდეს კვლა უგრძესად-რე!  </p><p>ხამს მოყვრისათვის სიკვდილი, ესე მე დამიც წესად-რე“.  </p><p>140  </p><p>საწოლს დაწვა, ტირს, მტირალსა ცრემლი ძნელად ეხოცების,  </p><p>ვითა ვერხვი ქარისაგან, ირხევის და იკეცების;  </p><p>რა მიჰლულნის, სიახლევე საყვარლისა ეოცების,  </p><p>შეკრთის, დიდნი დაიზახნის, მით პატიჟი ეოცების.  </p><p>141  </p><p>მოშორვება საყვარლისა მას შეჰქმნოდა მისად ღაზოდ,  </p><p>ცრემლსა ვითა მარგალიტსა ჰყრის ვარდისა დასანაზოდ.  </p><p>რა გათენდა, შეეკაზმა მისთა მჭვრეტთა სალამაზოდ,  </p><p>ცხენსა შეჯდა, გაემართა, დარბაზს მივა სადარბაზოდ.  </p><p>142  </p><p>დარბაზს ეჯიბი შეგზავნა, მართ მისგან შენარონია,  </p><p>შესთვალა: „გკადრებ, მეფეო, </p><p>მე ესე გამიგონია:  </p><p>ყოველი პირი მიწისა თქვენ ხრმლითა დაგიმონია,  </p><p>აწ თუ სჯობს, ესე ამბავი ცნან, რაცა გარემონია.  </p><p>143  </p><p>„მე წავიდე, მოვიარო, ვილაშქრო და ვინაპირო,  </p><p>თინათინის ხელმწიფობა მტერთა თქვენთა გულსა ვჰგმირო,  </p><p>მორჩილ-ქმნილი გავახარო, ურჩი ყოვლი ავატირო,  </p><p>ძღვენნი გკადრნე ზედა-ზედა, არ სალამი დავაძვირო“.  </p><p>144  </p><p>მეფესა ეთქვა ამისი დიადი მადრიელობა,  </p><p>ებრძანა: „ლომო, არა გჭირს შენ ომთა გარდუხდელობა,  </p><p>აწ მაგა შენსა თათბირსა ჰგავსო შენივე ქველობა.  </p><p>წა, მაგრა მომხვდეს, რაღა ვქმნა, თუ სიშორისა გრძელობა!“  </p><p>145  </p><p>ყმა შევიდა, თაყვანის-სცა, მადლი რამე მოახსენა:  </p><p>„ხელმწიფეო, მიკვირს, ქება რად იკადრეთ ჩემი თქვენა?!  </p><p>აწ ნუთუმცა კვლა ნახვითა ღმერთმან ბნელი გამითენა,  </p><p>პირი თქვენი მხიარული მხიარულსა კვლა მიჩვენა!“.  </p><p>146  </p><p>მეფე ყელსა მოეკიდა, გარდაკოცნა ვითა შვილი.  </p><p>სხვა მათებრი არ ყოფილა არ გამზრდელი, არ გაზრდილი!  </p><p>ყმა ადგა და წამოვიდა, მას დღე მათი ჩანს გაყრილი;  </p><p>როსტან მისთვის აატირა გონიერი გული, ლბილი.  </p><p>147  </p><p>გამოემართა ავთანდილ, მოყმე მხნე, ლაღად მავალი.  </p><p>ოც დღე იარა, ღამეცა დღეზედა წაჰრთო მრავალი.  </p><p>იგია ლხინი სოფლისა, იგია ნივთი და ვალი,  </p><p>არ მისცილდება თინათინ მისი მას, ვისგან სწვავ ალი.  </p><p>148  </p><p>რა მოვიდა, სიხარული შიგან გახდა სამეფოსა.  </p><p>მოეგებნეს დიდებულნი, ძღვენსა სძღვნიდეს იეფოსა.  </p><p>იგი პირ-მზე არ მოსცთების სიარულსა სასწრაფოსა.  </p><p>მიჰხვდეს მყოფნი მას წინაშე სიხარულსა სადაფოსა.  </p><p>149  </p><p>ქალაქი ჰქონდა მაგარი საზაროდ სანაპიროსა,  </p><p>გარე კლდე იყო, გიამბობ ზღუდესა უქვიტკიროსა.  </p><p>ყმამან მუნ დაყო სამი დღე ამოსა სანადიროსა,  </p><p>გაზრდილი მისი შერმადინ დაისვა სავაზიროსა.  </p><p>150  </p><p>ესეა მონა შერმადინ, ზემოთცა სახელ-დებული,  </p><p>თანა-შეზრდილი, ერთგული და მისთვის თავ-დადებული.  </p><p>მან არ იცოდა აქამდის მის ყმისა ცეცხლი დებული,  </p><p>აწ გაუცხადა სიტყვები მის მზისა იმედებული.  </p><p>151  </p><p>უბრძანა: „აჰა, შერმადინ, ამად მე შენგან მრცხვენიან,  </p><p>ჩემნი საქმენი ყოველნი გცოდნიან გაგივლენიან,  </p><p>მაგრა არ იცი, აქამდის რანიცა ცრემლნი მდენიან!  </p><p>მე ვისგან მქონდეს პატიჟნი, აწ მასვე მოულხენიან.  </p><p>152  </p><p>„მოუკლავარ თინათინის სურვილსა და სიყვარულსა,  </p><p>ცრემლი ცხელი ასოვლებდის ნარგისთაგან ვარდსა ზრულსა,  </p><p>ვერ ვაჩენდი აქანამდის ჭირსა ჩემგან დაფარულსა,  </p><p>აწ მიბრძანა საიმედო, ამად მხედავ მხიარულსა.  </p><p>153  </p><p>„მიბრძანა: &#171;მიცან ამბავი მის ყმისა დაკარგულისა,  </p><p>მოხვიდე, სრულ-ვქმნა მაშინღა შენი წადილი გულისა,  </p><p>ქმარი არ მინდა უშენოდ, მომხვდეს ხისაცა რგულისა!&#187;  </p><p>მომცა წამალი გულისა, აქამდის დადაგულისა.  </p><p>154  </p><p>„პირველ, ყმა ვარ, წასლვა მინდა პატრონისა სამსახურად, -  </p><p>ხამს მეფეთა ერთგულობა, ყოფა გვმართებს ყმასა ყმურად, -  </p><p>მერმე, ცეცხლი დაუვსია, აღარა მწვავს გულსა მურად.  </p><p>ხამს, თუ კაცი არ შეუდრკეს ჭირს, მიუხდეს მამაცურად.  </p><p>155  </p><p>„ვართ უმოყვრესნი მე და შენ ყოველთა პატრონ-ყმათასა,  </p><p>ამისთვის გნუკევ სმენასა შენ ამა ჩემთა ხმათასა:  </p><p>ჩემ წილ დაგაგდებ პატრონად, თავადად ჩემთა სპათასა,  </p><p>ამა საქმესა ვერა ვიქმ მე განდობასა სხვათასა.  </p><p>156  </p><p>„ლაშქართა და დიდებულთა ალაშქრებდი, ჰპატრონობდი;  </p><p>დარბაზს კაცსა გაჰგზავნიდი და ამბავსა მათსა სცნობდი,  </p><p>წიგნსა სწერდი ჩემ მაგიერ, უფასოსა ძღვენსა სძღვნობდი,  </p><p>აქა სადმე არ-ყოფასა ჩემსა მათმცა რად აგრძნობდი!  </p><p>157  </p><p>„ლაშქრობა და ნადირობა შენი ჩემსა დაასახე,  </p><p>აქათ სამ წელ მომიცადე, ხვაშიადი შემინახე,  </p><p>მე ნუთუმცა შემოვბრუნდი, ალვა ჩემი არ დაჭნა ხე,  </p><p>არ მოვბრუნდე, მომიგლოვე, მიტირე და მივაგლახე.  </p><p>158  </p><p>„მაშინღა ჰკადრე მეფესა არ საქმე სასურვალია,  </p><p>აცნობე ჩემი სიკვდილი, - იყავ მართ ვითა მთრვალია, -  </p><p>მიჰხვდა-თქო საქმე, რომელი ყოვლთათვის გარდუვალია.  </p><p>გლახაკთა მიეც საჭურჭლე, ოქრო, ვერცხლი და რვალია.  </p><p>159  </p><p>„მაშინ უფრო მომეხმარე, ამისგანცა უფრო მხნედ-რე,  </p><p>ნუთუ ადრე დამივიწყო? მახსენებდე ზედა-ზედ-რე!  </p><p>მეტად კარგად დამიურვე, სული ჩემი შეივედრე,  </p><p>ზრდანი ჩემნი მოიგონენ, გული შენი მოიმდედრე“.  </p><p>160  </p><p>რა მონამან მოისმინა, გაუკვირდა, შეეზარა,  </p><p>თვალთათ ვითა მარგალიტი ცრემლი ცხელი გარდმოყარა,  </p><p>მოახსენა: „უშენომან გულმან რამცა გაიხარა!  </p><p>ვიცი, რომე არ დასდგები, მაგას გიშლი ამად არა.  </p><p>161  </p><p>&#171;ჩემად ნაცვლად დაგაგდებო&#187;, - ესე სიტყვა ვით მიბრძანე?  </p><p>რაგვარა ვქმნა პატრონობა? რამც გიფერე, რამც გიგვანე?  </p><p>შენ მარტოსა გიგონებდე, მემცა მიწა ვიაკვანე!  </p><p>სჯობს ორნივე გავიპარნეთ, წამოგყვები, წამიტანე!“  </p><p>162  </p><p>ყმამან უთხრა: „მომისმინე, მართლად გითხრობ, არა ჭრელად:  </p><p>რა მიჯნური ველთა რბოდეს, მარტო უნდა გასაჭრელად.  </p><p>მარგალიტი არვის მიჰხვდეს უსასყიდლოდ, უვაჭრელად,  </p><p>კაცი ცრუ და მოღალატე ხამს ლახვრითა დასაჭრელად.  </p><p>163  </p><p>„ვისმცა ვუთხარ ხვაშიადი? შენგან კიდე არვინ ვარგა,  </p><p>უშენოსა პატრონობა ვის მივანდო, ვინ იქმს კარგა?  </p><p>სანაპირო გაამაგრე, მტერმან ახლოს ვერ იბარგა,  </p><p>კვლა ნუთუმცა შემოვიქეც, ღმერთმან სრულად არ დამკარგა.  </p><p>164  </p><p>„ფათერაკი სწორად მოჰკლავს, ერთი იყოს, თუნდა ასი;  </p><p>მარტოობა ვერას მიზამს, მცავს თუ ცისა ძალთა დასი;  </p><p>აქათ სამ წელ არ მოვიდე, მაშინ </p><p>გმართებს გლოვა, ფლასი;  </p><p>წიგნსა მოგცემ, გმორჩილობდენ, ვინცა იყოს ჩემი ხასი“.  </p></a></body></html>