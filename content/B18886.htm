<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18886" id="chapter-18886"><h1>წიგნი ნესტან-დარეჯანისა 
		საყვარელსა თანა 
		მიწერილი პირველი  </h1><p></p><p>376  </p><p>„წიგნი ვნახე, მისი იყო, ვისი მდაგავს ალი გულსა;  </p><p>მოეწერა მზისა შუქსა: &#171;ნუ დაიჩნევ, ლომო, წყლულსა;  </p><p>მე შენი ვარ, ნუ მოჰკვდები, მაგრა ბნედა ცუდი მძულსა.  </p><p>აწ ასმათი მოგახსენებს ყველაკასა ჩემგან თქმულსა“.  </p><p>377  </p><p>&#171;ბედითი ბნედა, სიკვდილი რა მიჯნურობა გგონია?  </p><p>სჯობს, საყვარელსა უჩვენნე საქმენი საგმირონია!  </p><p>ხატაეთს მყოფნი ყველანი ჩვენნი სახარაჯონია,  </p><p>აწ მათნი ჯავრნი ჩვენზედა ჩვენგან არ დასათმონია!  </p><p>378  </p><p>&#171;შენგან ჩემისა ქმრობისა წინასცა ვიყავ მნდომია,  </p><p>მაგრა აქამდის საუბრად კვლა ჟამი არ მომხდომია,  </p><p>ძოღან ხელ-ქმნილსა გიჭვრეტდი კუბოსა შიგან მჯდომია,  </p><p>მანდა, ყველაი მასმია, რაცა შენ გარდაგხდომია.  </p><p>379  </p><p>&#171;მართლად გითხრობ, მომისმინე ესე, რაცა მოგახსენე:  </p><p>წა, შეები ხატაელთა, თავი კარგად გამაჩვენე;  </p><p>გიჯობს, ცუდად ნუღარა სტირ, ვარდი კვლამცა რად დასტენე?  </p><p>მზემან მეტი რაღა გიყოს, აჰა, ბნელი გაგითენე!&#187;  </p><p>380  </p><p>„ასმათი მეუბნებოდა უშიშრად, არ მეკრძალოდა;  </p><p>ჩემი რა გითხრა, რა ვიყავ, ლხინი რა დამეთვალოდა!  </p><p>გული მი და მო მიარდა, კრთებოდა და მელალოდა;  </p><p>მუნ პირი ჩემი გაბროლდა და ღაწვი გამელალოდა“.  </p></a></body></html>