<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18896" id="chapter-18896"><h1>წიგნი ტარიელისა საყვარელსა თანა პასუხად  </h1><p></p><p>503  </p><p>„მივუწერე: &#171;მზეო, შუქი შენი, შენგან მონაფენი,  </p><p>გულსა მეცა, გამიცუდდეს სიჩაუქე-სიალფენი;  </p><p>ხელმან შენნი განვიცადენ სინატიფე-სიტურფენი,  </p><p>სულთა ნაცვლად სამსახურნი რადმცა ვითა გიმუქფენი?!  </p><p>504  </p><p>&#171;მაშინ, ოდეს დამარჩინე, სულთა სრულად არ გამყარე,  </p><p>აწ ჩემთვისცა ესე ჟამი მასვე ჟამსა დავადარე;  </p><p>სამხრე შენი მომივიდა, შემოვიბი მკლავსა გარე,  </p><p>რომე მმართებს სიხარული, ეგზომიმცა რა ვიხარე?!  </p><p>505  </p><p>&#171;განაღამცა ვიწინაშე, აჰა რიდე, რომე მთხოვე;  </p><p>ყაბაჩაცა ასეთივე, ამისებრი ვერა ვპოვე;  </p><p>დაბნედილსა ნუ დამაგდებ, მიშველე რა, მარგე, მოვე;  </p><p>სოფელს მყოფსა უშენოსა კაცსა ვისმცა შევეპოვე!&#187;  </p><p>506  </p><p>„ქალი ადგა, გამეყარა. დავწევ, ამოდ დამეძინა,  </p><p>მაგრა შევკრთი, საყვარელი ჩემი ვნახე ძილსა შინა;  </p><p>გამეღვიძა, აღარა მყვა, სულ-დგმულობა მომეწყინა,  </p><p>ღამე ასრე გავათენე, მისი ხმაცა არ მესმინა“.  </p></a></body></html>