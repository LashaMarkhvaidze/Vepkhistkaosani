<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18936" id="chapter-18936"><h1>ტარიელისაგან ინდოთ მეფის სიკვდილის ცნობა  </h1><p></p><p>1579  </p><p>ქედსა ზედა გარდმოადგა მეტად დიდი ქარავანი,  </p><p>კაცები და სახედრები ერთობ იყო შაოსანი;  </p><p>გარეშემო მოეკვეცნეს უკანამო დალალანი;  </p><p>მეფე ბრძანებს: „მოასხითო, ჩვენ დავყოვნოთ აქა ხანი“.  </p><p>1580  </p><p>მოასხნეს იგი ვაჭარნი და მათი უხუცესია;  </p><p>უბრძანა: „ვინ ხართ, შავითა რად ტანი შეგიგლესია?“  </p><p>მათ მოახსენეს: „სით მოვალთ, მუნ ასრე დანაწესია,  </p><p>ინდოეთს მისრით მოსრულთა გვივლია გზა უგრძესია“.  </p><p>1581  </p><p>გაეხარნეს მათ ვაჭართა ინდოეთით მომავლობა,  </p><p>მაგრა თავი უმეცარ ყვეს, არა მისცეს ყოლა გრძნობა;  </p><p>უცხოურად ეუბნების, მათ ვერა ქმნეს მათი ცნობა,  </p><p>არ ესმოდა ინდოური, არაბულად ყვეს უბნობა.  </p><p>1582  </p><p>უბრძანეს: „გვითხართ, ვაჭარნო, ამბავი ინდოეთისა“.  </p><p>მათ ჰკადრეს: „ზეცით მოსრულა ინდოეთს რისხვა ზეცისა;  </p><p>დიდსა და წვრილსა ყველასა ცრემლი სდის მსგავსი წვეთისა,  </p><p>მას შიგან მყოფსა ბრძენსაცა ცნობა აქვს ვითა შეთისა“.  </p><p>1583  </p><p>თვით მათვე მათსა ამბავსა უამბობ, არის წყლიანი:  </p><p>„ფარსადან, მეფე ინდოთა, იყო ხელმწიფე სვიანი,  </p><p>მას ესვა ქალი მნათობი, მზისაცა უფრო მზიანი,  </p><p>კბილ-მარგალიტი, ტან-ალვა, ღაწვ-ბადახშ, ყორან-თმიანი.  </p><p>1584  </p><p>„მას ქალსა და ამირბარსა ერთმანერთი შეუყვარდა.  </p><p>ამირბარმან სიძე მოკლა ხმა მეფესა დაუვარდა;  </p><p>იგი ქალი პატარაი მამიდასა გაეზარდა,  </p><p>ბუქთა მისგან მონაქროლთა ინდოეთი გარდაქარდა.  </p><p>1585  </p><p>„მამიდაი ქაჯი იყო, გრძნეულობა იცის კარგა,  </p><p>მით შემართა საშინელი, მზე ხმელეთსა დაუკარგა;  </p><p>თვითცა მოკვდა უბედური მართ საცოცხლოდ არად ვარგა;  </p><p>იგი ქალი დაიკარგა, ალვა მორჩი სხვაგან დარგა.  </p><p>1586  </p><p>„ცნა ამირბარმან, წავიდა ლომი მის მზისა მძებნელად,  </p><p>იგიცა წახდა, ინდოეთს გახდა მთვარე და მზე ბნელად;  </p><p>ორნივე გადაიკარგნეს, მათიღა პოვნა არს ძნელად;  </p><p>მეფემან ბრძანა: &#171;ჰე ღმერთო, რად ცეცხლსა მომიდებ ნელად?&#187;  </p><p>1587  </p><p>„მეფე გაშმაგდა მათისა უღონო-ქმნილი ძებნისა;  </p><p>ვად შეიცვალა ინდოეთს ხმა წინწილისა, ებნისა;  </p><p>ცოტასა ხანსა გა-ვე-ძლო დება სახმილთა გზნებისა,  </p><p>აწ თვითცა მოკვდა, შეიქმნა ბოლო სრვისა და ტკებნისა“.  </p><p>1588  </p><p>რა ვაჭარმან ესე სიტყვა თქვა, საქმენი გააკვლადნა,  </p><p>ქალმან დიდნი დაიკივლნა, ფიცხლა თავსა მოიხადნა;  </p><p>ტარიელცა დაიზახნა, დაფარულნი გააცხადნა;  </p><p>ნარგისთაგან ნაწვიმარი ღვარი ადგა, თოვლი გადნა.  </p><p>1589  </p><p>მომკალ, ქალსა თავ-შიშველსა თუ მზე ვითა ეურჩოსა!  </p><p>სული ვარდსა დავამსგავსე, თავ-მოხდილი - ყაყაჩოსა.  </p><p>თუ ბრძენიცა მაქებარი მისი იხმობს ვირებრ „ჩოსა“,  </p><p>ჰგავს, თუ ტყუბი მარგალიტი ზის ბროლისა ხარხაჩოსა.  </p><p>1590  </p><p>ქალი საბრალოდ მამასა სტირს, ბულბულისა მსგავსია,  </p><p>თმა გაიგლიჯა, გაყარა, ღაწვი ცრემლითა ავსია,  </p><p>ვარდი შექმნილა ზაფრანად, ლალი მართ ვითა ხავსია,  </p><p>მზესა ღრუბელი ეფარვის, ამად ნათელი დავსია.  </p><p>1591  </p><p>იხოჭს და იგლეჯს, ზახილით ტირს სიტყვა-ხაფი უარე;  </p><p>სისხლი და ცრემლი თვალთაგან ჩამოსდის გარე უარე:  </p><p>„მოვკვე, მამაო, მე შენთვის შვილი ყოველთა უარე,  </p><p>ვერა გმსახურე ასულმან, ვერცა რა შეგაგუარე.  </p><p>1592  </p><p>„ჩემთვის ბნელ-ქმნილო მამაო, ნათელო თვალთა ჩემთაო,  </p><p>ჩემთა რა გაცნევს ამბავთა, გულისა მონაცემთაო!  </p><p>მზეო, რადღა გაქვს სინათლე, რადღა ანათობ თემთაო?  </p><p>რად არ დაიქეც, ქვეყანავ, რადღა ჰმართიხარ ზე, მთაო?  </p><p>1593  </p><p>ტარიელ მოთქვამს: „გამზრდელო, ჰა, ჰა, რა საქმე მსმენია!  </p><p>მიკვირს, თუ მზეღა რად ნათობს, რად არა დაუჩენია?!  </p><p>მზე მოჰკვე ყოვლთა სულ-დგმულთა, სოფელი აღარ შენია,  </p><p>ღმერთსა მიჰმადლე, შემინდევ, რაცა შენ ჩემგან გწყენია“.  </p><p>1594  </p><p>კვლა უბრძანებდეს: „გვიამბეთ ამბავი დანარჩომია“.  </p><p>მათ მოახსენეს: „პატრონო, ინდოეთს დიდი ომია,  </p><p>მოსულა ხატათ ლაშქარი, ქალაქსა შემოსდგომია,  </p><p>რამაზ არს ვინმე ხელმწიფე, მათად პატრონად მჯდომია.  </p><p>1595  </p><p>„ჯერთ დედოფალი ცოცხალ ა, მკვდართაგან უფრო მკვდარია;  </p><p>იბრძვის ინდოთა ლაშქარი, თუც იმედ-გარდამწყდარია;  </p><p>გარეთ ციხენი წაუხვმან, ყველაი გარდამხდარია;  </p><p>მზენო, თქვენ შუქნი მიჰფინეთ, ჰაი, რა ავი დარია!  </p><p>1596  </p><p>„მუნა მყოფსა ყველაკასა შეეკერა, ჩვენცა, შავი;  </p><p>რამაზს წინა გამოვედით, მისრულად ვთქვით ჩვენი თავი;  </p><p>მეფე ჩვენი დიდი არის, მათ ეწადა მისი ზავი,  </p><p>გამოგვიშვა, წამოვედით, არა გვიყო ყოლა ავი“.  </p><p>1597  </p><p>რა ტარიელს ესე ესმა, მეტად ფიცხლად აიყარა,  </p><p>ეჯი სამ დღე წასავალი ერთსა დღესა წაიარა;  </p><p>დროშა მისი აიმართა, წინა არა აიფარა,  </p><p>აწ ნახეთ, თუ გოლიათი გული ვითა ამაგარა!  </p></a></body></html>