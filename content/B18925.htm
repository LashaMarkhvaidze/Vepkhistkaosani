<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18925" id="chapter-18925"><h1>წიგნი ნესტან-დარეჯანისა საყვარელთანა  </h1><p></p><p>1292  </p><p>აწ საყვარელსა მიუწერს გულ-ამოსკვნილი, მტირალი,  </p><p>მისმანვე ცრემლმან დაუვსის, ვის ედებოდა ვის ალი!  </p><p>დაწერა წიგნი, მსმენელთა გულისა გასაგმირალი,  </p><p>ვარდი გააპის, გამოჩნდის მუნ ბროლი გამომჭვირალი.  </p><p>1293  </p><p>„ჰე ჩემო, ესე უსტარი არს ჩემგან მონაღვაწები,  </p><p>ტანი კალმად მაქვს, კალამი ნაღველსა ამონაწები,  </p><p>მე გული შენი ქაღალდად გულსავე ჩემსა ვაწები, -  </p><p>გულო, შავ-გულო, დაბმულხარ, ნუ აეხსნები, აწ ები!  </p><p>1294  </p><p>„ჰხედავცა, ჩემო, სოფელი რათა საქმეთა მქმნელია!  </p><p>რაზომმცა ნათობს სინათლე, ჩემთვის ეგრეცა ბნელია.  </p><p>ბრძენნი იცნობენ, სწუნობენ, მით მათგან საწუნელია;  </p><p>უშენოდ ჩემი სიცოცხლე, ვამე, რა დიდი ძნელია!  </p><p>1295  </p><p>„ჰხედავ, ჩემო, ვით გაგვყარნა სოფელმან და ჟამმან კრულმან?  </p><p>ვეღარ გნახე საყვარელი მხიარული მხიარულმან,  </p><p>ნეტარ, რა ქმნას უშენომან გულმან, შენგან დალახვრულმან!  </p><p>გაგიცხადა დამალული გონებამან დაფარულმან.  </p><p>1296  </p><p>„შენმან მზემან, აქანამდის შენ ცოცხალი არ მეგონე;  </p><p>ჩემი მეთქვა: გარდასრულდა სიცოცხლე და ყოვლი ღონე;  </p><p>აწ რა მესმა, შემოქმედი ვადიდე და ღმერთსა ვჰმონე,  </p><p>ჩემი ყველა აქანამდის ჭირი ლხინსა შევაწონე.  </p><p>1297  </p><p>„შენი სიცოცხლე მეყოფის ჩემად იმედად გულისად,  </p><p>გულისა ერთობ წყლულისა და ასრე დადაგულისად!  </p><p>მომიგონებდე, გახსოვდე მე შენთვის დაკარგული სად;  </p><p>ვზი მზრდელი სიყვარულისა, მის ჩემგან დანერგულისად.  </p><p>1298  </p><p>სხვად, ჩემო, ჩემი ამბავი ჩემგან არ მოგეწერების:  </p><p>ენა დაშვრების, მოსმენით არვისგან დაიჯერების.  </p><p>ფატმან წამგვარა გრძნეულთა, ღმერთიმცა მას ეტერების!  </p><p>აწ კვლა ქმნა იგი სოფელმან, რაცა მას შეეფერების.  </p><p>1299  </p><p>„აწ სოფელმან უარესი ჭირი ჭირსა მომისართა,  </p><p>არ დასჯერდა ბედი ჩემი მათ პატიჟთა მრავალ-გვართა,  </p><p>კვლაცა მიმცა შესაპყრობლად ქაჯთა, ძნელად საომართა;  </p><p>ბედმან გვიყო ყველაკაი, ჩემო, რაცა დაგვემართა!  </p><p>1300  </p><p>„ციხეს ვზი ეზომ მაღალსა, თვალნი ძლივ გარდასწვდებიან,  </p><p>გზა გვირაბითა შემოვა, მცველნი მუნ ზედა დგებიან,  </p><p>დღისით და ღამით მოყმენი ნობათსა არ დასცდებიან,  </p><p>მათთა შემბმელთა დახოცენ, მართ ცეცხლად მოედებიან.  </p><p>1301  </p><p>„ნუთუ ესენი გეგონნენ სხვათა მებრძოლთა წესითა?!  </p><p>ნუცა მე მომკლავ ჭირითა, ამისგან უარესითა;  </p><p>შენ მკვდარსა გნახავ, დავიწვი, ვითა აბედი კვესითა;  </p><p>მოგშორდი, დამთმე გულითა, კლდისაცა უმაგრესითა!  </p><p>1302  </p><p>„შენ, საყვარელო, ნუ სჭმუნავ ჭმუნვითა ამისთანითა,  </p><p>ჩემი სთქვა: სხვათა მიჰხვდაო იგი ალვისა ტანითა.  </p><p>არამ სიცოცხლე უშენოდ! ვარ აქამდისცა ნანითა;  </p><p>ან თავსა კლდეთა ჩავიქცევ, ანუ მოვიკლავ დანითა.  </p><p>1303  </p><p>„შენმან მზემან, უშენოსა არვის მიჰხვდეს მთვარე შენი,  </p><p>შენმან მზემან, ვერვის მიჰხვდეს, მო-ცა-ვიდენ სამნი მზენი!  </p><p>აქათ თავსა გარდავიქცევ, ახლოს მახლვან დიდნი კლდენი,  </p><p>სული ჩემი შეივედრე, ზეცით მომხვდენ ნუთუ ფრთენი.  </p><p>1304  </p><p>„ღმერთსა შემვედრე, ნუთუ კვლა დამხსნას სოფლისა შრომასა,  </p><p>ცეცხლსა, წყალსა და მიწასა, ჰაერთა თანა ძრომასა;  </p><p>მომცნეს ფრთენი და აღვფრინდე, მივჰხვდე მას ჩემსა ნდომასა,  </p><p>დღისით და ღამით ვჰხედვიდე მზისა ელვათა კრთომასა.  </p><p>1305  </p><p>„მზე უშენოდ ვერ იქმნების, რათგან შენ ხარ მისი წილი,  </p><p>განაღამცა მას ეახელ მისი ეტლი, არ თუ წბილი!  </p><p>მუნა გნახო, მანდვე გსახო, განმინათლო გული ჩრდილი,  </p><p>თუ სიცოცხლე მწარე მქონდა, სიკვდილიმცა მქონდა ტკბილი!  </p><p>1306  </p><p>„მე სიკვდილი აღარ მიმძიმს, შემოგვედრებ რათგან სულსა,  </p><p>მაგრა შენი სიყვარული ჩავიტანე, ჩამრჩა გულსა;  </p><p>მომეგონოს მოშორვება, მემატების წყლული წყლულსა;  </p><p>ნუცა მტირ და ნუცა მიგლოვ, ჩემო, შენთვის დაკარგულსა!  </p><p>1307  </p><p>„წადი, ინდოეთს მიჰმართე, არგე რა ჩემსა მშობელსა,  </p><p>მტერთაგან შეიწრებულსა, ყოვლგნით ხელ-აღუპყრობელსა,  </p><p>გულსა ალხინე ჩემისა მოშორვებისა მთმობელსა,  </p><p>მომიგონებდი მტირალსა, შენთვის ცრემლ-შეუშრობელსა!  </p><p>1308  </p><p>„რაცა ვიჩივლე ბედისა ჩემისა, კმა საჩივარად;  </p><p>ცან, სამართალი მართალი გულისა გულსა მივა რად.  </p><p>შენთვის მოვკვდები, გავხდები ყორანთა დასაყივარად,  </p><p>ვირე ცოცხალ ვარ, გეყოფი სატირლად და სატკივარად.  </p><p>1309  </p><p>„აჰა, ინიშნე ნიშანი შენეულისა რიდისა!  </p><p>გარდმიკვეთია ალამი, ჩემო, ერთისა კიდისა,  </p><p>ესეღა დაგრჩეს სანაცვლოდ მის იმედისა დიდისა.  </p><p>რისხვით მობრუნდა ბორბალი ჩვენზედა ცისა შვიდისა“.  </p><p>1310  </p><p>ესე წიგნი, საყვარელსა მისსა თანა მინაწერი,  </p><p>რა დაწერა, გარდაჰკვეთა მათ რიდეთა ერთი წვერი.  </p><p>თავ-მოხდილსა დაუშვენდა სისხო, სიგრძე, თმათა ფერი,  </p><p>ალვისაგან სული მოქრის, ყორნის ფრთათათ მონაბერი.  </p><p>1311  </p><p>იგი მონა წამოვიდა, გულანშაროს მომავალი,  </p><p>წამ-ერთ მიხდა ფატმანისას, დღე იარა არ-მრავალი.  </p><p>რა ავთანდილს გაუსრულდა საქმე მისი სასურვალი,  </p><p>ხელ-აღპყრობით ღმერთსა ჰმადლობს ცნობა-სრული, არა მთრვალი.  </p><p>1312  </p><p>ფატმანს უთხრა: „გამისრულდა ჟამად საქმე საწადელი,  </p><p>დიდი შენი მოჭირვება ჩემგან არის გარდუხდელი,  </p><p>წავალ, დგომად აღარა მცალს, დრო მოსრულა შარშანდელი,  </p><p>ფიცხლად ქაჯეთს მოვიყვანო მათი მომსპობ-ამწყვედელი“.  </p><p>1313  </p><p>ხათუნმან უთხრა: „ჰე ლომო, ცეცხლი აწ უფრო ცხელდების,  </p><p>მოეშორვების ნათელსა, გული ამისთვის ბნელდების;  </p><p>ისწრაფე, ჩემი ნუ გაგვა, - ხელი ეგრეცა ხელდების, -  </p><p>თუ ქაჯნი მოგესწრებიან, მუნ მისლვა გაგიძნელდების“.  </p><p>1314  </p><p>ყმამან ფრიდონის მონანი უხმნა, მასთანა ხლებულნი,  </p><p>უბრძანა: „მკვდარნი აქამდის აწღა ვართ დაცოცხლებულნი,  </p><p>რაცა გვინდოდა, მისითა </p><p>სმენითა გახარებულნი,  </p><p>ჩვენთა მტერთანი გიჩვენნე წყლულნი მით ვაგლახებულნი!  </p><p>1315  </p><p>„მიდით და ფრიდონს უამბეთ ამბავი არ-ნაცქაფავი;  </p><p>მე ვერა ვნახავ, ვისწრაფი, გზა ჩემი არს ნასწრაფავი.  </p><p>მან გაახაფოს ხმა ხაფი, კვლა უფრო გასახაფავი,  </p><p>თქვენ მოგცე ლარი ყველაი მე, ჩემი ნაალაფავი.  </p><p>1316  </p><p>„ჩემსა ზედა დიდი არის ვალი, თქვენგან დანადები;  </p><p>მადლსა სხვაებრ გარდავიხდი, თუღა ფრიდონს შევეყრები;  </p><p>აწ წაიღეთ ყველაკაი, მეკობრეთა წანაღები,  </p><p>ამის მეტსა ვერას მოგცემ, ვიცი, ამად გეძუნწები.  </p><p>1317  </p><p>„სახლი არ მახლავს, არ ძალ-მაქვს გაცემა საბოძვარისა“.  </p><p>მისცა მართ სავსე ხომალდი, რიცხვი ტურფათა ლარისა,  </p><p>უბრძანა: „წადით, წაიღეთ, გზა წავლეთ მისვე არისა,  </p><p>ფრიდონს მიართვით უსტარი ჩემგან, ძმად-ნაფიცარისა“.  </p></a></body></html>