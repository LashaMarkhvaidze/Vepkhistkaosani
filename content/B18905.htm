<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18905" id="chapter-18905"><h1>დათხოვნა ავთანდილისა როსტევან მეფესთანა. ვაზირის საუბარი  </h1><p></p><p>728  </p><p>რა გათენდა, შეეკაზმა, ყმა გავიდა ადრე გარე;  </p><p>იტყვის: „ნეტარ მიჯნურობა არ დამაჩნდეს, და-მცა-ვფარე!“  </p><p>დათმობასა ეაჯების გულსა: „შენ რა მოუგვარე!“  </p><p>ცხენსა შეჯდა, წამოვიდა ვაზირისა სახლსა მთვარე.  </p><p>729  </p><p>ვაზირმან ცნა, გაეგება: „ჩემსა მზეა ამოსრული,  </p><p>ამას თურე მახარებდა დღეს ნიშანი სახარული!“  </p><p>მიეგება, თაყვანის-სცა, ჰკადრა ქება სრულსა სრული.  </p><p>ხამს სტუმარი სასურველი, მასპინძელი მხიარული.  </p><p>730  </p><p>ყრმა გარდასვა მასპინძელმან, არ ღაფალმან, ავმან, უქმან;  </p><p>ფერხთა ქვეშე ხატაურსა უფენენ და მიწად უქმან.  </p><p>ყმამან სახლი განანათლა, ვით სამყარო მზისა შუქმან;  </p><p>თქვეს: „სურნელი სული ვარდთა დღეს მოგვბერა ქვენა ბუქმან“.  </p><p>731  </p><p>დაჯდა, მისთა შემხედველთა გული მათი მართლად ხელეს,  </p><p>მისთა მჭვრეტთა მისთვის ბნედა თავისათვის ისახელეს,  </p><p>სულთქმა ბევრი აათასეს, აღარა თუ აერთხელეს.  </p><p>გაყრა ბრძანეს, გაიყარნეს, ჯალაბობა გაათხელეს.  </p><p>732  </p><p>რა ჯალაბი გაიყარა, ყმა ვაზირსა ეუბნების,  </p><p>ეტყვის: „შენი დამალული დარბაზს არა არ იქმნების;  </p><p>რაცა გწადდეს საურავი, მეფე იქმს და შენ გეთნების,  </p><p>გაიგონენ ჭირნი ჩემნი, მკურნე, რაცა მეკურნების.  </p><p>733  </p><p>„მის ყმისა ცეცხლი მედების, წვა მჭირს მისისა მწველისა;  </p><p>მკლავს სურვილი და ვერ-ნახვა ჩემისა სასურველისა;  </p><p>მას ჩემთვის სული არ ჰშურდეს, შეზღვა ხამს შეუზღველისა;  </p><p>ხამს სიყვარული მოყვრისა უხვისა, უშურველისა.  </p><p>734  </p><p>„მისი ნახვა გულსა ჩემსა ვითა ბადე დაებადა,  </p><p>მუნვე დარჩა, დათმობაცა მასთანავე დაება, და;  </p><p>რათგან დასწვავს მოახლეთა, ღმერთსა მზედცა დაებადა,  </p><p>მერმე ასმათ ჩემთვის დისა მართ დად უფრო დაებადა.  </p><p>735  </p><p>„ოდეს წამოვე, შევჰფიცე ფიცითა საშინელითა:  </p><p>&#171;კვლა მოვალ, გნახავ პირითა არ მტერთა საწუნელითა;  </p><p>შენსა მე ვეძებ ნათელსა, შენ ხარ გულითა ბნელითა&#187;;  </p><p>ჟამია ჩემგან წასლვისა, მით მწვავს ცეცხლითა ნელითა.  </p><p>736  </p><p>„ყოველსავე მართლად გითხრობ, არ სიტყვასა საკვეხელსა.  </p><p>მიმელის და ვერ მისრულვარ, ესე მიდებს ცეცხლსა ცხელსა;  </p><p>ვერ გავუტეხ ზენაარსა, ვერ გავსწირავ ხელი ხელსა,  </p><p>რამცა სადა გაუმარჯვდა კაცსა, ფიცთა გამტეხელსა!  </p><p>737  </p><p>„რაცა გითხარ, ჩემ მაგიერ როსტანს ჰკადრე, მიედ სრასა;  </p><p>თავმან მისმან, ფიცით გეტყვი შენ, ვაზირსა, უსტასრასა:  </p><p>არ შემიპყრობს, არ დავდგები, თუ შემიპყრობს, მაქმნევს რასა?  </p><p>მიშველე რა, გული ცეცხლმან არ დამიჭრას, არა სრასა!  </p><p>738  </p><p>„ჰკადრე: &#171;ვინ გაქოს ყოველმან პირმან არ-შეუზრახემან?  </p><p>ვითა ვიშიშვი, გაცნობოს ღმერთმან, ნათელთა მსახემან!  </p><p>მაგრა მან ყმამან ცეცხლითა დამწვა, ალვისა სახემან,  </p><p>გული წამსავე წამიღო, - ვერათ ვერ შევინახე, - მან.  </p><p>739  </p><p>&#171;აწ, მეფეო, უმისობა ჩემგან ყოლა არ ეგების;  </p><p>გული მას აქვს გულოვანსა, აქა ხელი რა მეხდების?  </p><p>თუ რას ვარგებ, პირველ ხვალმე თვით სახელი თქვენ მოგხვდების;  </p><p>ვერას ვარგებ, გულსა დავსდებ, ჩემი ფიცი არ გატყდების.  </p><p>740  </p><p>&#171;წასლვა ჩემი გულსა თქვენსა არ ეწყინოს, არ დაჭმუნდეს;  </p><p>თავსა ჩემსა გაგებული იქმნას, რაცა ღმერთსა უნდეს;  </p><p>მანვე ქმნას და გაგიმარჯვდეს, თქვენი თქვენკე და-ვე-ბრუნდეს.  </p><p>არ მოვბრუნდე, თქვენმცა ჰსუფევთ, თქვენი მტერი დაძაბუნდეს!&#187;„  </p><p>741  </p><p>კვლა პირ-მზე ეტყვის ვაზირსა: „მე სიტყვა შევამცირეო,  </p><p>წა, ესე ჰკადრე მეფესა, შე-ვინ-ვიდოდეს ვირეო;  </p><p>მიაჯე ამოდ გაშვება და თავი გაიგმირეო,  </p><p>ასი ათასი წითელი შენ ქრთამად შეიწირეო“.  </p><p>742  </p><p>ვაზირმან უთხრა სიცილით: „ქრთამი შენ გქონდეს შენია!  </p><p>შენგან კმა ჩემად წყალობად, რომე გზა გაგიჩენია.  </p><p>მაგას რა ვჰკადრებ მეფესა, რაცა აწ თქვენგან მსმენია,  </p><p>ვიცი, უცილოდ ამავსებს, შოება არ-საწყენია.  </p><p>743  </p><p>„თავმან მისმან, მუნვე მომკლავს, ვეჭვ, წამიცა არ წამაროს!  </p><p>შენი ოქრო შენვე დაგრჩეს, მე, გლახ, მიწა მესამაროს;  </p><p>მომკალ, კაცსა სიცოცხლისა სწორად რაცა მოეხმაროს!  </p><p>არ ითქმის და ვერცა ვიტყვი, რა გინდა ვინ მისაგმაროს.  </p><p>744  </p><p>„გზა არ წავა თავსა წინა, სიცოცხლე, გლახ, ვით გათნიო?  </p><p>ამიკლებს და ანუ მომკლავს: &#171;ეგე სიტყვა ვითა სთქვიო?!  </p><p>რად არ მუნვე გაიგონე, რად ხარ შმაგი აგეთიო?!&#187;  </p><p>სჯობს სიცოცხლე აკლებასა, ამას თავსა აწვე ვსწვრთიო.  </p><p>745  </p><p>„თუ მეფეცა გაგიშვებდეს, თვით ლაშქარნი რად მოღორდენ!  </p><p>რად გაგიშვან, რად მოტყუვდენ, ანუ მზესა რად მოჰშორდენ?  </p><p>შენ წახვიდე, მტერნი ჩვენნი დაგვთამამდენ, გაგვისწორდენ.  </p><p>ეგე აგრე არ იქმნების, ვითა ჩიტნი არ გაქორდენ“.  </p><p>746  </p><p>ყმა ატირდა, ცრემლით უთხრა: „ხამს, თუ დანა გულსა ვიცი;  </p><p>ჰე, ვაზირო, შეგეტყვების, სიყვარული არ თურ იცი,  </p><p>ანუ სხვაცა არ გინახავს მოყვრობა და არცა ფიცი,  </p><p>თუ გინახავს, უმისოსა ჩემი ლხინი ვით ამტკიცი?!  </p><p>747  </p><p>„მზე დაბრუნდა, არ ვიცოდი, მზესა რამცა დააბრუნვებს!  </p><p>აწ ვუშველოთ, გვიჯობს, იგი ნაცვლად დღესა დაგვითბუნვებს,  </p><p>ჩემი ჩემებრ არვინ იცის, რა მამწარებს, რა მატკბუნვებს;  </p><p>ცუდთა კაცთა საუბარი კაცსა მეტად დააჭმუნვებს.  </p><p>748  </p><p>„მეფე ანუ მისნი სპანი, ნეტარ, ხელსა რასა მხდიან!  </p><p>აწ ვითამცა უცნობოსა გაუწყვედლად ცრემლნი მდიან.  </p><p>სჯობს წავიდე, არ გავტეხნე, კაცსა </p><p>ფიცნი გამოსცდიან;  </p><p>ჭირნი, მისგან უნახავნი, კაცსა ვისმცა გარდუხდიან!  </p><p>749  </p><p>„აწ, ვაზირო, მაგა პირსა გული კრული ვით მოგთმინდეს?  </p><p>რკინა, ჩემი მონაცვალე, ხამს, გაცვილდეს, არ გატინდეს;  </p><p>ვერ გარდვიხდი ცრემლთა მისთა, ჯეონიცა თვალთა მდინდეს,  </p><p>მომეხმარე, ნუთუ ჩემგან მოხმარება შენცა გინდეს.  </p><p>750  </p><p>„არ გამიშვებს, გავიპარვი, წავალ მათგან შეუგებლად;  </p><p>ვითა მნუკევს, ეგრე დავჰრთო გული ცეცხლთა მოსადებლად.  </p><p>ვიცი, ჩემთვის არას გიზამს, თუ არ უნდი გასაძებლად;  </p><p>თქვი: რა გინდა წაგეკიდოს, თავი დადევ საწამებლად!“  </p><p>751  </p><p>ვაზირმან თქვა: „შენი ცეცხლი მეცა ცეცხლად მომედების,  </p><p>ვეღარ ვუჭვრეტ ცრემლთა შენთა, სოფელიცა გაქარდების;  </p><p>ზოგჯერ თქმა სჯობს არა-თქმასა, ზოგჯერ თქმითაც დაშავდების.  </p><p>ვიტყვი: მოვკვდე, არა მგამა, ჩემი მზეცა თქვენ მოგხვდების“.  </p><p>752  </p><p>რა ვაზირმან ესე უთხრა, ადგა, დარბაზს გაემართა.  </p><p>მეფე დაჰხვდა შეკაზმული, პირი მზეებრ ეწაღმართა.  </p><p>შეუშინდა, საწყენლისა მოხსენება ვერ შეჰმართა,  </p><p>დაყრით დგა და იგონებდა არ საქმეთა საომართა.  </p><p>753  </p><p>მეფემან ნახა ვაზირი დაღრეჯით, დაყმუნვებული,  </p><p>უბრძანა: „რა გჭირს, რა იცი, რად მოხვე შეჭირვებული?“  </p><p>მან ჰკადრა: „არა ვიციო, მართ ვარ თავისა ვებული,  </p><p>მართალ ხართ, მომკლათ, რა გესმას ამბავი გაკვირვებული.  </p><p>754  </p><p>„ჩემი ჭმუნვა ჭირსა ჩემსა არცა ჰმატს და არცა სდიდობს;  </p><p>მეშინიან, თუცა შიშსა მოციქული ვერ დაჰრიდობს.  </p><p>აწ ავთანდილ გეთხოვების, მოაჯეობს, არ წამკიდობს,  </p><p>უმისყმისოდ სოფელსა და საწუთროსა მისთვის ფლიდობს“.  </p><p>755  </p><p>რაცა იცოდა, ყველაი ჰკადრა მოშიშრად ენითა,  </p><p>კვლა მოახსენა: „რამცა სცან სიტყვითა ესოდენითა,  </p><p>თუ რაგვარ მყოფი მინახავს, თუ რაგვარ ცრემლთა დენითა!  </p><p>მართალ ხართ, თუმცა რისხვანი ჩემთვის იანაზდენითა“.  </p><p>756  </p><p>რა მეფემან მოისმინა, გაგულისდა, გაავცნობდა,  </p><p>ფერი ჰკრთა და გასაშიშრდა, შემხედველთა შეაშთობდა;  </p><p>შეუზახნა: „რა სთქვი, შმაგო, მაგას სხვამცა ვინ მითხრობდა!  </p><p>ავსა კაცსა ურჩევნია, ავსამცა რას ადრე სცნობდა!  </p><p>757  </p><p>„ვითამც რამე სახარული საქმე მითხარ ვითა ადრად.  </p><p>მაგის მეტი რა ვინ მიყოს, თუ არ მომკლას მუხთლად, ღადრად!  </p><p>შმაგო, ენა ვით იხმარე აწ მაგისად ჩემად კადრად!  </p><p>აგრე შმაგი არ ვაზირად, არად ვარგხარ არცა სხვად რად!  </p><p>758  </p><p>„ხამსა, კაცმან პატრონისა საწყინარსა არ დახედნეს,  </p><p>ოდენ სიტყვა უეცრული უალაგოდ დაიყბედნეს?!  </p><p>მე მაგისად მოსმენამდის რად არ ყურნი შემეჭედნეს!  </p><p>შენ თუ მოგკლა, სისხლნი შენნი ჩემმან ქედმან მიიქედნეს!“  </p><p>759  </p><p>კვლა უბრძანა: „თუმცა მისგან აწ არ იყავ მოგზავნილი,  </p><p>თავმან ჩემმან, თავსა მოგკვეთ, არად უნდა ამას ცილი!  </p><p>წა, უკუდეგ! ავი, შმაგი, უმეცარი, შლეგი, წბილი!  </p><p>შაბაშ სიტყვა, შაბაშ კაცი, შაბაშ საქმე, მისგან ქმნილი!“  </p><p>760  </p><p>დადრკა, სკამნი შემოსტყორცნა, ჰკრნა კედელსა, შეალეწნა;  </p><p>დააცთუნნა, მაგრა მისთვის აალმასნა, არ აძეწნა:  </p><p>„ვით მიამბე წასლვა მისი, ვინ ალვისა მორჩი ხე წნა!“  </p><p>ვაზირისა ცრემლმან ცხელმან ღაწვნი თეთრნი აახეწნა.  </p><p>761  </p><p>ვაზირმან, გლახ, გამოჰრიდნა, მართ ვეღარას ვერ იძრწივნებს;  </p><p>გამოძრწა და გამომელდა, გულსა წყლულსა მოიმტკივნებს;  </p><p>შეის ხასობს, გაის ქუშობს, ენა ასრე მოაყივნებს,  </p><p>მტერი მტერსა ვერას ავნებს, რომელ კაცი თავსა ივნებს.  </p><p>762  </p><p>თქვა: „ცოდვათა ჩემთა მსგავსი ღმერთმან მეტი რა მიჩვენოს?  </p><p>რად მოვღორდი, რად დავბნელდი, ნეტარ, ვინღა გამითენოს!  </p><p>ვინცა კაცმან კადნიერად პატრონსა რა მოახსენოს,  </p><p>ჩემნი დღენი მასმცა ადგან, რაძი ვითა გაისვენოს!“  </p><p>763  </p><p>ვაზირი გაწბილებული მივა ბედითა შავითა;  </p><p>ავთანდილს უთხრა დაღრეჯით, პირითა გამქუშავითა:  </p><p>„მადლი რა გკადრო, არ ვიცი, გავხასდი მე მაშა ვითა,  </p><p>ვა, კარგი თავი უებრო დავკარგე, დავაშავითა!“  </p><p>764  </p><p>ქრთამსა სთხოვს და ამხანაგობს, თუცა ცრემლსა ვერ იწურვებს:  </p><p>- მიკვირს, რად სცალს წყლიანობად, რად არ გულსა შეიურვებს! -  </p><p>„ვინ არ მისცემს ქადებულსა, მოურავსა მოიმდურვებს,  </p><p>თქმულა: &#171;ქრთამი საურავსა ჯოჯოხეთსცა დაიურვებს&#187;.  </p><p>765  </p><p>„ვით გამხადა, რა მიბრძანა, არ ეგების ჩემგან თხრობა:  </p><p>რა სიავე, რა სირეგვნე, რა შლეგობა, რა შმაგობა!  </p><p>მე თვით კაცად აღარ ვარგ ვარ, აღარა მიც თავსა ცნობა;  </p><p>ესე მიკვირს, რად არ მომკლა, მისცა თურე ღმერთმან თმობა.  </p><p>766  </p><p>„მეცა ვიცოდი, რაცა ვქმენ, ცთომით არ წამკიდებია;  </p><p>ვიაზრე, გამიწყრებოდა, ჭმუნვა მით გამდიდებია;  </p><p>განგებით ქმნილსა რისხვასა ვერავინ დაჰრიდებია!  </p><p>შენთვის სიკვდილი ლხინად მიჩნს, ჭირი არ გამცუდებია“.  </p><p>767  </p><p>ყმამან უთხრა: „აღარ-წასლვა არ ეგების ჩემგან აროს.  </p><p>იადონი მაშინ მოკვდეს, ოდეს ვარდმან იდამჭნაროს.  </p><p>ხამს, უძებნოს ცვარი წყლისა, მისთვის თავი ყოვლგან აროს,  </p><p>ვერ უპოვოს, რა ქმნას, ანუ გული რითა დაიწყნაროს!  </p><p>768  </p><p>„უმისოდ მყოფი ვერ გავძლებ ჯდომასა, ვერცა წოლასა,  </p><p>მართ ნადირთაებრ გაჭრასა ვირჩევ, მათთანა რბოლასა;  </p><p>ასრე გასრულსა რად მნუკევს, მისთა მებრძოლთა ბრძოლასა?  </p><p>სჯობს უყოლობა კაცისა მომდურავისა ყოლასა.  </p><p>769  </p><p>„მოვახსენებ ერთხელ კვლაცა, აწ რაზომცა მეფე წყრების,  </p><p>ნუთუ გაბრჭოს, გული ჩემი ვით იწვის და </p><p>ვით ენთების;  </p><p>არ გამიშვებს, გავიპარვი, რა იმედი გარდმიწყდების,  </p><p>მე თუ მოვკვდე, ჩემი კერძი სოფელიმცა გარდიფხვრების!“  </p><p>770  </p><p>მოიუბნეს. ვაზირმან ქმნნა ჭამა-სმანი მათნი ფერნი,  </p><p>უმასპინძლა, ძღვენნი უძღვნნა შვენიერსა შვენიერნი,  </p><p>მისნი მყოლნი აღ-ვე-ავსნა, მოყმენი თუ უნდა ბერნი.  </p><p>გაიყარნეს, ყმა წავიდა, სახლად ჩადგეს მზისა წვერნი.  </p><p>771  </p><p>შეკრა წითელი ასი ათასი პირად მზემან და ტანად სარომან,  </p><p>სამასი თავი სტავრა-ატლასი უხვმან, ნიადაგ მიუმცდარომან,  </p><p>სამოცი თვალი ლალ-იაგუნდი ფერად მართ ვითა მიუმხვდარომან.  </p><p>კაცი გაგზავნა ვაზირისასა, ესე ყველაი მისთვის არო მან.  </p><p>772  </p><p>შესთვალა, თუ: „რაცა გმართებს, ვით მოგცე და ვით გაქონო,  </p><p>ვალთა შენთა გარდასახდლად რა ნაცვალი მოვიგონო?  </p><p>თუღა დავრჩე, შენთვის მოვკვდე, თავი ჩემი დაგამონო,  </p><p>სიყვარული სიყვარულსა შეგიცალო, შეგიწონო“.  </p><p>773  </p><p>მე ვითა ვთქვა უებრობა, სიკეთე და ქება მისი!  </p><p>კაცი იყო საქმისაცა შესაფერი, შესატყვისი;  </p><p>ასრე უნდა მოხმარება, გაჰვიდოდეს ვისცა ვისი.  </p><p>ოდეს კაცსა დაეჭიროს, მაშინ უნდა ძმა და თვისი.  </p></a></body></html>