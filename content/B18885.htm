<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18885" id="chapter-18885"><h1>ამბავი ტარიელის გამიჯნურებისა  </h1><p></p><p>340  </p><p>კვლა დაიწყო თქმა ამბისა მან, რა ხანი მოიტირა:  </p><p>„დღესა ერთსა მე და მეფე მოვიდოდით, გვენადირა;  </p><p>მიბრძანა, თუ: &#171;ქალი ვნახოთ&#187;, ხელი ხელსა დამიჭირა.  </p><p>მის ჟამისა მხსენებელი მე სულ-დგმული არ გიკვირა?!  </p><p>341  </p><p>„ბაღჩა ვნახე უტურფესი ყოვლისავე სალხინოსა:  </p><p>მფრინველთაგან ხმა ისმოდა უამესი სირინოსა;  </p><p>მრავლად იყო სარაჯები ვარდის წყლისა აბანოსა.  </p><p>კარსა ზედა მოჰფარვიდა ფარდაგები ოქსინოსა.  </p><p>342  </p><p>„მეფემან ახმა დურაჯთა მითხრა მიტანად ქალისა,  </p><p>გამოვუხვენ და წავედით ჩემად სადებლად ალისა;  </p><p>მაშინ დავიწყე გარდახდა მე საწუთროსა ვალისა.  </p><p>ალმასისა ხამს ლახვარი ლახვრად გულისა სალისა!  </p><p>343  </p><p>„ვიცოდი, სწადდა არვისგან ნახვა მის მზისა დარისა,  </p><p>მე გარე ვდეგ და მეფემან შევლო ფარდაგი კარისა;  </p><p>ვერას ვხედევდი, ოდენ ხმა მესმოდა საუბარისა.  </p><p>ასმათს უბრძანა გამოხმა დურაჯთა ამირბარისა.  </p><p>344  </p><p>„ასმათ ფარდაგსა აზიდნა, გარე ვდეგ მოფარდაგულსა;  </p><p>ქალსა შევხედენ, ლახვარი მეცა ცნობასა და გულსა.  </p><p>მოვიდა, მივსცნე დურაჯნი, მთხოვა ცეცხლითა დაგულსა.  </p><p>ვამე, მას აქათ სახმილსა დავუწვავ ნიადაგულსა!  </p><p>345  </p><p>„აწ წარხდეს იგი ნათელნი, მზისაცა მოწუნარენი!“  </p><p>მისი ვერ გაძლო ხსენება, დაბნდა და სულთქნა მწარენი;  </p><p>ყმა და ასმათი ტიროდეს, ხმას სცემდეს იგი არენი,  </p><p>ჭმუნვით თქვეს: „მკლავნი ცუდ ქმნილან, ვა, გმირთა მემუქარენი!“  </p><p>346  </p><p>ასმათმან წყალი დაასხა, ცნობად მოვიდა ტარია,  </p><p>დიდხან ვერა თქვა, სევდამან გული შეუპყრა, დარია;  </p><p>დაჯდა და მწარედ სულთ-ითქვნა, ცრემლი მიწასა გარია,  </p><p>თქვა: „ჩემგან მისი ხსენება, ვამე, რა დიდი ზარია!  </p><p>347  </p><p>„მიმნდონი საწუთროსანი მისთა ნივთთაგან რჩებიან,  </p><p>იშვებენ, მაგრა უმუხთლოდ ბოლოდ ვერ მოურჩებიან;  </p><p>ვაქებ ჭკუასა ბრძენთასა, რომელნი ეურჩებიან.  </p><p>ისმენდი ჩემთა ამბავთა, თუ სულნი შე-ღა-მრჩებიან.  </p><p>348  </p><p>„დურაჯნი მივსცენ, გავიღე სხვა ვერა გზაღა თავისა,  </p><p>დავეცი, დავბნდი, წამიხდა ძალი მხართა და მკლავისა,  </p><p>რა სულად მოვე, შემესმა ხმა ტირილისა და ვისა:  </p><p>გარე მომრტყმოდეს ჯალაბნი, ვითა ჩამსხდომნი ნავისა.  </p><p>349  </p><p>„შიგან ვწევ დიდთა დარბაზთა ტურფითა საგებელითა,  </p><p>ზედ დამტიროდეს მეფენი ცრემლითა უშრობელითა,  </p><p>პირსა იხოკდეს ხელითა, ღაწვისა გამპობელითა.  </p><p>მუყრნი მოასხნეს, სენითა მთქვეს გამაბელზებელითა.  </p><p>350  </p><p>„მე რა მნახა თვალ-ახმული, მეფე ყელსა მომეხვია,  </p><p>ცრემლით მითხრა: &#171;შვილო, შვილო, ცოცხალ ხარ-ღა? სიტყვა თქვია!&#187;  </p><p>მე პასუხი ვერა გავეც, ვითა შმაგი, შევკრთი დია,  </p><p>კვლა დავეცი დაბნედილი, გულსა სისხლი გარდმეთხია.  </p><p>351  </p><p>„სრულნი მუყრნი და მულიმნი მე გარე შემომცვიდიან;  </p><p>მათ ხელთა ჰქონდა მუსაფი, ყოველნი იკითხვიდიან;  </p><p>მტერ-დაცემული ვეგონე, არ ვიცი, რას ჩმახვიდიან.  </p><p>სამ დღემდის ვიყავ უსულოდ, ცეცხლნი უშრეტნი მწვიდიან.  </p><p>352  </p><p>„აქიმნიცა იკვირვებდეს: &#171;ესე სენი რაგვარია?  </p><p>სამკურნალო არა სჭირს რა, სევდა რამე შემოჰყრია&#187;.  </p><p>ზოგჯერ შმაგად წამოვიჭრი, სიტყვა მცთარი წამერია.  </p><p>დედოფალი ზღვასა შეიქმს, მას რომ ცრემლი დაუღვრია.  </p><p>353  </p><p>„სამსა დღესა დარბაზს ვიყავ, არ ცოცხალი, არცა მკვდარი;  </p><p>მერმე ცნობა მომივიდა, მივჰხვდი რასმე მიუმხვდარი;  </p><p>ვთქვი, თუ: &#171;ჰაი, რაშიგან ვარ მე სიცოცხლე-გარდამხდარი!&#187;  </p><p>თმობა ვსთხოვე შემოქმედსა, ვჰკადრე სიტყვა სამუდარი.  </p><p>354  </p><p>„ვთქვი, თუ: &#171;ღმერთო, ნუ გამწირავ, აჯა ჩემი შეისმინე,  </p><p>მომეც ძალი დათმობისა, ცოტად ვითმე აღმადგინე,  </p><p>აქა ყოფა გამამჟღავნებს, სახლსა ჩემსა მიმაწვინე!&#187;  </p><p>მანვე ქმნა და მო-რე-ვჯობდი, გული წყლული გავარკინე.  </p><p>355  </p><p>„მე წამოვჯე. მეფისაგან კაცი დია მოვიდოდა.  </p><p>ახარებდეს: &#171;წამოჯდაო&#187;, დედოფალი გამორბოდა;  </p><p>მეფე მორბის თავ-შიშველი, არ იცოდა, რას იქმოდა,  </p><p>იგი ღმერთსა ადიდებდა, სხვა ყველაი უჩუმოდა.  </p><p>356  </p><p>„იქით და აქათ მომისხდეს, მახვრიტეს სახვრეტელია;  </p><p>მე მოვახსენე: &#171;პატრონო, გული აწ უფრო მრთელია;  </p><p>ცხენსა შეჯდომა მწადიან, ვნახნე წყალნი და ველია&#187;.  </p><p>ცხენი მომგვარეს, შე-ცა-ვჯე, მეფე ჩემთანა მვლელია.  </p><p>357  </p><p>„გამოვედით, მოვიარეთ მოედანს და წყლისა პირსა;  </p><p>ჩემსა მივე, დავაბრუნვე, მეფე მომყვა სახლთა ძირსა.  </p><p>შინა მივე, უარ გავხე, სხვა დამერთო ჭირი ჭირსა;  </p><p>ვთქვი, თუ: &#171;მოვკვდე, ბედი ჩემი ამის მეტსა რასღა ღირსა!&#187;  </p><p>358  </p><p>„ზაფრანის ფერად შეცვალა ბროლი ცრემლისა ბანამან,  </p><p>გული უფრორე დამიჭრა ათიათასმან დანამან.  </p><p>საწოლს მეკარე შემოდგა, მოლარე გაიყვანა მან:  </p><p>ვთქვი, თუ: &#171;რა იცის ამბავი, ნეტარ, ან იმან, ან ამან?&#187;  </p><p>359  </p><p>&#171;მონააო ასმათისი&#187;. - &#171;რა იცისო&#187;, ვარქვი, &#171;ჰკითხე&#187;.  </p><p>შემოვიდა, სააშიკო წიგნი მომცა, წავიკითხე;  </p><p>გამიკვირდა, სხვად ვითამცა ვქმენ გულისა მწველთა სითხე?  </p><p>მისგან ეჭვი არა მქონდა, სევდად მაწვა გულსა მით ხე.  </p><p>360  </p><p>„მე გამიკვირდა: &#171;სით ვუყვარ, ანუ ვით მკადრებს თხრობასა?  </p><p>მიუყოლობა არ ვარგა, დამწამებს უზრახობასა,  </p><p>ჩემგან იმედსა გარდასწყვედს, მერმე დამიწყებს გმობასა&#187;.  </p><p>დავწერე, რაცა პასუხად ჰმართებდა აშიკობასა.  </p><p>361  </p><p>„დღენი გამოხდეს და გული უფრორე დამწვეს კვლავ ალთა,  </p><p>ვეღარ ვუჭვრეტდი ლაშქართა, მინდორს თამაშად მავალთა;  </p><p>დარბაზს ვერ მივე; მკურნალთა დამიწყეს მოსლვა მრავალთა,  </p><p>მაშინ დავიწყე გარდახდა სოფლისა ლხინთა და ვალთა.  </p><p>362  </p><p>„მათ ვერა </p><p>მარგეს, მე გულსა ბინდი დამეცა ბნელისა,  </p><p>სხვამან ვერავინ შემატყო დება ცეცხლისა ცხელისა;  </p><p>სისხლი დამწამეს; მეფემან ბრძანა გახსნევა ხელისა.  </p><p>გავიხსენ ფარვად პატიჟთა, არვისგან საეჭველისა.  </p><p>363  </p><p>„ხელ-გახსნილი, სევდიანი, საწოლს ვიყავ თავის წინა;  </p><p>ჩემი მონა შემოვიდა, შევხედე, თუ თქვას: რა მინა.  </p><p>&#171;მონააო ასმათისი&#187;; შემოყვანა ვუთხარ შინა.  </p><p>გულსა შინა დავუზრახე: &#171;რა მპოვაო, ანუ ვინა?!&#187;  </p><p>364  </p><p>„მონამან წიგნი მომართვა, მე წავიკითხე ნებასა;  </p><p>წიგნსა შევატყევ, ლამობდა შეყრისა მოსწრაფებასა;  </p><p>პასუხად ვსწერდი: &#171;ჟამია, მართალ ხარ გაკვირვებასა;  </p><p>მოვალ, თუ მიხმობ, მე ნუ მეჭვ მოსლვისა დაზარებასა&#187;.  </p><p>365  </p><p>„გულსა ვარქვი, თუ: &#171;ლახვარნი ეგე ვით დაგაღონებენ?  </p><p>ამირბარი ვარ, ხელმწიფე, სრულად ინდონი მმონებენ;  </p><p>აზრად შეიქმენ, საქმესა ათასჯერ შეაწონებენ,  </p><p>თუ შეიგებენ, მე მათთა არეთა არ მარონებენ&#187;.  </p><p>366  </p><p>„კაცი მოვიდა მეფისა: &#171;სწადსო ამბისა სმინება&#187;.  </p><p>მოყვანა ვუთხარ; ებრძანა: &#171;ქმნაცა სისხლისა დინება?&#187;  </p><p>მე ვჰკადრე: &#171;ხელი გავიხსენ, დამიწყო მოჯობინება,  </p><p>წინაშე მოვალ, ამისთვის კვლა უფრო მმართებს ლხინება&#187;.  </p><p>367  </p><p>„დარბაზს მივე. მეფე ბრძანებს: &#171;ამის მეტსა ნუ იქმ აბა!&#187;  </p><p>ცხენსა შემსვა უკაპარჭო, წელთა არა არ შემაბა,  </p><p>შეჯდა, ქორნი მოუტივნა, დურაჯები დაინაბა,  </p><p>მშვილდოსანნი გასაგანნა, იტყოდიან: &#171;შაბა, შაბა!&#187;  </p><p>368  </p><p>„შინა დავსხედით ნადიმად მას დღესა მინდორს რებულნი;  </p><p>მომღერალნი და მუტრიბნი არ იყვნეს სულ-დაღებულნი;  </p><p>მეფემან გასცნა მრავალნი თვალნი, ღარიბად ქებულნი.  </p><p>აუვსებელნი არ დარჩეს მას დღესა მათნი ხლებულნი.  </p><p>369  </p><p>„ვეცდებოდი, არა მცალდა სევდისაგან თავის კრძალვად;  </p><p>ვიგონებდი, ცეცხლი უფრო მედებოდა გულსა ალვად;  </p><p>ჩემნი სწორნი წავიტანენ, ჩემსა დავჯე, მთქვიან ალვად,  </p><p>შევქმენ სმა და ნადიმობა პატიჟთა და ჭირთა მალვად.  </p><p>370  </p><p>„მოლარემან შინაურმან ყურსა მითხრა ნაუბარი:  </p><p>&#171;ქალი ვინმე გიკითხავსო: &#171;ინახვისა ამირბარი?&#187;  </p><p>ზეწარითა მოუბურავს პირი, ბრძენთა საქებარი&#187;;  </p><p>ვარქვი: &#171;საწოლს შეიყვანე, ჩემგან არის ნახმობარი&#187;.  </p><p>371  </p><p>„ავდეგ, მსხდომნი ნადიმობით აემზადნეს ასაყრელად;  </p><p>&#171;შადი, - ვუთხარ, - ნუ ასდგებით, მოვალ ხანთა დაუზმელად&#187;;  </p><p>გამოვე და საწოლს შევე, მონა დადგა კარის მცველად.  </p><p>გული მივეც თმობა-ქმნათა აუგისა საკრძალველად.  </p><p>372  </p><p>„კარსა შევდეგ, ქალი წინა მომეგება, თაყვანის-მცა;  </p><p>მითხრა: &#171;მოსლვა თქვენს წინაშე კურთხეულ არს, ვინცა ღირსმც ა!&#187;  </p><p>გამიკვირდა, მიჯნურისა თაყვანება ექმნა ვისმცა?  </p><p>ვთქვი: &#171;არ იცის აშიკობა; თუმც იცოდა, წყნარად ზისმცა!&#187;  </p><p>373  </p><p>„შევე, დავჯე ტახტსა ზედა; ქალი მოდგა ნოხთა პირსა,  </p><p>ჩემსა ახლოს დასაჯდომად თავი მისი არ აღირსა;  </p><p>ვარქვი: &#171;მანდა რად ჰზი შენ, თუ სიყვარული ჩემი გჭირსა?&#187;  </p><p>მან პასუხი არა მითხრა, ჩემთვის ჰგვანდა სიტყვა-ძვირსა.  </p><p>374  </p><p>„მითხრა: &#171;დღე ეგე სირცხვილად მედების გულსა ალობა:  </p><p>გგონია, ჩემგან წინაშე მაგისთვის მომავალობა,  </p><p>მაგრა აწ მიდებს იმედსა შენგან ცდისაღა მალობა.  </p><p>ამას თუ ღირს ვარ, ვერ ვიტყვი, მაკლია ღმრთისა წყალობა&#187;.  </p><p>375  </p><p>„ადგა, მითხრა: &#171;თქვენს კრძალვასა ჩემგან ცნობა უბნევია;  </p><p>ნუ მეჭვ, რაცა პატრონისა ბრძანებასა უთქმევია;  </p><p>ეზომ დიდი შემართება გულსა მისსა უთნევია,  </p><p>ამან წიგნმან გაგაგონოს, ჩემთვის რაცა უთქმევია&#187;.  </p></a></body></html>