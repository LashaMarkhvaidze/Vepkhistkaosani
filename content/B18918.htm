<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18918" id="chapter-18918"><h1>ფატმანისაგან ავთანდილის გამიჯნურება  </h1><p></p><p>1081  </p><p>სჯობს სიშორე დიაცისა, ვისგან ვითა დაითმობის:  </p><p>გილიზღებს და შეგიკვეთებს, მიგინდობს და მოგენდობის,  </p><p>მართ ანაზდად გიღალატებს, - გაჰკვეთს, რასცა დაესობის, -  </p><p>მით დიაცსა სამალავი არასთანა არ ეთხრობის.  </p><p>1082  </p><p>ფატმან ხათუნს ავთანდილის გულსა ნდომა შეუვიდა,  </p><p>სიყვარული მეტის-მეტი მოემატა ცეცხლებრ სწვიდა.  </p><p>დამალვასა ეცდებოდა, მაგრა ჭირთა ვერ მალვიდა,  </p><p>იტყვის: „რა ვქმნა, რა მერგების!“, აწვიმებდა, ცრემლთა ღვრიდა.  </p><p>1083  </p><p>„მიღმა ვუთხრა, ვა თუ გაწყრეს, შეხედვაცა დამიძვირდეს!  </p><p>თუ არ ვუთხრა, რაგვარ გავძლო! ცეცხლი უფრო გამიხშირდეს.  </p><p>ვთქვა და მოვკვდე, ანუ დავრჩე, ერთი რამე გამიპირდეს;  </p><p>მას მკურნალმან რაგვარ ჰკურნოს, თუ არ უთხრას, რაცა სჭირდეს?!“  </p></a></body></html>