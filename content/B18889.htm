<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18889" id="chapter-18889"><h1>ნესტანისაგან 
		ტარიელის ხმობა  </h1><p></p><p>391  </p><p>„დღესა ერთსა საწოლს მოვე მეფისა სრით წამოსრული,  </p><p>ვჯე და მასვე ვიგონებდი, არ მიეცა თვალთა რული;  </p><p>წიგნი მქონდა საიმედო, ამად ვიყავ მხიარული;  </p><p>კარსა მცველმან მონა უხმო, უთხრა რამე დაფარული.  </p><p>392  </p><p>&#171;მონააო ასმათისი&#187;, საწოლს ვუთხარ შემოყვანა.  </p><p>მოეწერა: &#171;გიბრძანებსო&#187;, ვისი მესვა გულსა დანა.  </p><p>ლხინმან ბნელი განმინათლა, ამიფოლხვა ჯაჭვთა მანა,  </p><p>წავე, მონა წავიტანე, რამცა ვუთხარ ამისთანა!  </p><p>393  </p><p>„ბაღჩა შევვლე, არა დამხდა კაცი ჩემი მოუბნარი;  </p><p>ქალი წინა მომეგება მხიარული, მოცინარი,  </p><p>მითხრა: &#171;ვაშად ამოგიღე, არ გასვია გულსა ნარი,  </p><p>მოდი, ნახე ვარდი შენი უფრჭვნელი და დაუმჭნარი&#187;.  </p><p>394  </p><p>„ამიგდო ქალმან ფარდაგი მძიმე თავისა ძალითა,  </p><p>სადა დგა კუბო შემკული ბადახშითა და ლალითა;  </p><p>შიგან ჯდა იგი პირითა მზისაებრ ელვა-მკრთალითა,  </p><p>მე შემომხედის ლამაზად მის მელნის ტბისა თვალითა.  </p><p>395  </p><p>„დიდხან ვდეგ და არა მითხრა სიტყვა მისსა მონასურსა,  </p><p>ოდენ ტკბილად შემომხედნის ვითამცა რა შინაურსა;  </p><p>ასმათ უხმო, მოიუბნეს; ქალი მოდგა, მითხრა ყურსა:  </p><p>&#171;აწ წადიო, ვერას გითხრობს&#187;, მე კვლა მიმცა ალმან მურსა.  </p><p>396  </p><p>„ასმათ გამომყვა, წამოვე, ფარდაგი გამოვიარე,  </p><p>ვთქვი: &#171;საწუთროო, ვის წეღან გული დარმანთა მიარე,  </p><p>მაშინ მოგეცა იმედი, ლხინი რად გამიზიარე?&#187;  </p><p>გულმან გაყრისა სიძნელე კვლა უფრო დამიტია-რე!  </p><p>397  </p><p>„ასმათ ლხინსა მიქადებდა, ჩავიარე შიგან ბაღი;  </p><p>მითხრა: &#171;ეგრე წასლვისათვის ნუ გაჩნია გულსა დაღი,  </p><p>სიმძიმილთა ერდო დახაშ, სიხარულის კარი აღი;  </p><p>სირცხვილი აქვს საუბრისა, მერმე თავსა ჰკრძალავს ლაღი&#187;.  </p><p>398  </p><p>„მე ვუთხარ: &#171;დაო, შენგან ვეჭვ ამა გულისა წამალსა;  </p><p>ზენაარ, სულთა ნუ გამყრი, ამბითა შრეტდი ამ ალსა,  </p><p>ჩემთანა წიგნსა ნუ გასწყვედ შენ ზედა-ზედა მავალსა;  </p><p>თუ რას სცნობ ჩემთვის, არა ვეჭვ მე შენგან, არ, დანამალსა&#187;.  </p><p>399  </p><p>„შევჯე, წამოვე, მდიოდა ნაკადი ცრემლთა მილისა;  </p><p>საწოლს შემოვე, ხელ-ქმნილსა ღონე არ მქონდა ძილისა,  </p><p>ბროლი და ლალი შევიქმენ მე ულურჯესი ლილისა;  </p><p>ღამე მერჩია, მეწადა არ-გათენება დილისა“.  </p></a></body></html>