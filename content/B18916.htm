<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18916" id="chapter-18916"><h1>წასლვა ავთანდილისაგან ნესტან-დარეჯანის საძებრად და ქარავანთა შეყრა  </h1><p></p><p>1025  </p><p>ყმა მიმავალი მიუბნობს, მსგავსი მთვარისა სრულისა.  </p><p>არს თინათინის გონება მისად სალხენლად გულისა;  </p><p>იტყვის: „მოგშორდი, სიცრუვე, ვა, საწუთროსა კრულისა!  </p><p>შენ გაქვს წამალი ჩემისა მამრთელებელი წყლულისა.  </p><p>1026  </p><p>„რად სიცხე გულსა ნიადაგ მწვავს გმირთა სამს ალებისა?  </p><p>რად გული კლდისა ტინისა შემქმნია სამ სალებისა?  </p><p>არ შეუძლია ლახვარსა დაჩენა სამსა ლებისა,  </p><p>შენ ხარ მიზეზი სოფლისა ასრე გასამსალებისა“.  </p><p>1027  </p><p>ავთანდილ მარტო ზღვის პირსა მივა ოთხითა მონითა,  </p><p>წამალსა ტარიელისსა ეძებს ყოვლითა ღონითა,  </p><p>დღისით და ღამით მტირალი იღვრების ცრემლთა ფონითა,  </p><p>ჩალად უჩნს ყოვლი ქვეყანა მისვე ჩალისა წონითა.  </p><p>1028  </p><p>სადაცა ნახნის, ეუბნის, მგზავრნი ზღვის პირსა რებულნი,  </p><p>ჰკითხის მის მზისა ამბავი; დღენი ვლნა გაასებულნი.  </p><p>ქედსა გარდადგეს, აქლემნი აუჩნდეს ლარ-კიდებულნი.  </p><p>მოქარავნენი ზღვის პირსა დაყრით დგეს, დაყმუნვებულნი.  </p><p>1029  </p><p>მუნ ქარავანი ურიცხვი იდგა მის ზღვისა კიდესა.  </p><p>შეიჭირვებდეს, ჭმუნვიდეს, ვერცა დგეს, ვერცა ვლიდესა.  </p><p>ყმამან სალამი უბრძანა, ქებასა შეასხმიდესა,  </p><p>ჰკითხა, თუ: „ვინ ხართ ვაჭარნო?“ - მათ საუბარი ჰკიდესა.  </p><p>1030  </p><p>უსამ იყო ქარავნისა უხუცესი, კაცი ბრძენი.  </p><p>მოახსენა ხოტბა სრული, დალოცა და უქნა ზნენი.  </p><p>ჰკადრეს: „ხმელთა სინათლეო, შენ ამოხვე ჩვენი მლხენი,  </p><p>ჩამოხე და მოგახსენოთ ამბავი და საქმე ჩვენი“.  </p><p>1031  </p><p>გარდახდა. ჰკადრეს: „ჩვენ ვართო მობაღდადენი ვაჭარნი,  </p><p>მაჰმადის სჯულის მჭირავნი, აროდეს გვისვმან მაჭარნი,  </p><p>ზღვათა მეფისა ქალაქსა სავაჭროდ გარდმონაჭარნი,  </p><p>საქონელ-სრულნი, მდიდარნი, არ ლარნი გვქონან ნაჭარნი.  </p><p>1032  </p><p>„ჩვენ აქა ვპოვეთ ზღვის პირსა კაცი უსულოდ მდებარე,  </p><p>ვუშველეთ, ენა მოეცა სიტყვისა გამომგებარე;  </p><p>ვჰკითხეთ, თუ: &#171;ვინ ხარ, ღარიბო, რასა საქმისა მძებარე?&#187;  </p><p>გვითხრა: &#171;თუ შეხვალთ, დაგხოცენ; კიდე ცოცხალ ვარ მე ბარე?!&#187;  </p><p>1033  </p><p>„თქვა: &#171;ქარავანი ეგვიპტით გამოვემართეთ ერითა,  </p><p>ზღვასა შევედით ტვირთულნი ლარითა მრავალ-ფერითა,  </p><p>მუნ მეკობრეთა დაგვხოცეს ძელის სახნისის წვერითა;  </p><p>ყველაი წახდა, არ ვიცი, აქა მოსრულვარ მე რითა!&#187;  </p><p>1034  </p><p>„ლომო და მზეო, ესეა მიზეზი აქა დგომისა,  </p><p>დაბრუნვებითა გვეცემის ზიანი არ-საზომისა;  </p><p>შევიდეთ, ვა თუ დაგვხოცნენ, ძალი არა გვაქვს ომისა,  </p><p>ვერცა ვდგათ, ვერცა წასრულვართ, ღონე წაგვსლვია რჩომისა“.  </p><p>1035  </p><p>ყმამან უთხრა: „ვინცა ჭმუნავს, ცუდია და ცუდად ცთების!  </p><p>რაცა მოვა საქმე ზენა, მომავალი არ აგვცთების;  </p><p>მე მივინდობ სისხლთა თქვენთა, შემოვისხამ, და-ცა-მწვთების,  </p><p>ვინცა გებრძვის, ხრმალი ჩემი მბრძოლთა თქვენთა დააცვთების“.  </p><p>1036  </p><p>მოქარავნენი აივსნეს სიხარულითა დიდითა,  </p><p>თქვეს: „ყმა ვინმეა ჭაბუკი, არა ჩვენებრვე რიდითა,  </p><p>აქვს თავისაგან იმედი, ვიყვნეთ გულითა მშვიდითა“.  </p><p>შევიდეს, ჩასხდეს ხომალდსა, გამართეს ზღვისა კიდითა.  </p><p>1037  </p><p>სიამოვნისა დარითა იარეს, არ სიძნელითა.  </p><p>მათი ბადრაგა ავთანდილ უძღვის გულითა ქველითა.  </p><p>გამოჩნდა ნავი მეკობრე დროშითა მეტად გრძელითა,  </p><p>მას ნავსა ნავთა სალეწლად სახნისი ჰგია ძელითა.  </p><p>1038  </p><p>კიოდეს და მოდიოდეს, იზახდეს და ბუკსა ჰკრესა;  </p><p>შეუშინდა ქარავანი მათ ლაშქართა სიდიდესა;  </p><p>ყმამან უთხრა: „ნუ იშიშვით თქვენ იმათსა სიალფესა,  </p><p>ანუ დავხოც იმ ყველასა, ან სიკვდილი ჩემი დღეს ა.  </p><p>1039  </p><p>„უგანგებოდ ვერას მიზმენ, შე-ცა-მებნენ ხმელთა სპანი;  </p><p>განგებაა, არ დავრჩები, ლახვარნია ჩემთვის მზანი;  </p><p>ვერ მიხსნიან ვერ ციხენი, ვერ მოყვასნი, ვერცა ძმანი, -  </p><p>ვინცა იცის ესე ასრე, ჩემებრვეა გულოვანი.  </p><p>1040  </p><p>„თქვენ, ვაჭარნი, ჯაბანნი ხართ, ომისაცა უმეცარნი,  </p><p>შორს ისრითა არ დაგხოცნენ, ჩაიხშენით თანა კარნი;  </p><p>მარტო მნახეთ, ვით შევება, ვით ვიხმარნე ლომნი მკლავნი!  </p><p>მეკობრისა ნავისანი სისხლნი ჰნახნეთ მონაღვარნი“.  </p><p>1041  </p><p>ჩაიცვა ტანსა აბჯარი ქცევითა ვეფხებრ მკრჩხალითა.  </p><p>მას ხელთა კეტი რკინისა ჰქონდა ხელითა ცალითა;  </p><p>ნავისა თავსა გულითა წადგა შიშ-შეუვალითა,  </p><p>ვითა მჭვრეტელნი ჭვრეტითა, მტერნი დახოცნა ხრმალითა.  </p><p>1042  </p><p>კიოდეს იგი ლაშქარნი, ხმა მათი არ გაწყდებოდა,  </p><p>აძგერეს ძელი, რომელსა ზედა სახნისი ჰგებოდა;  </p><p>ყმა ნავის თავსა უშიშრად ქვე დგა, არ თურე კრთებოდა,  </p><p>კეტი ჰკრა, ძელი მოსტეხა, ლომს მკლავი არ უდრკებოდა.  </p><p>1043  </p><p>ძელი მოსტეხა ავთანდილ დარჩა ნავ-დაულეწელი;  </p><p>შეშინდეს იგი ლაშქარნი, გზა ძებნეს გარდსახვეწელი;  </p><p>ვეღარ გაესწრნეს, გარდუხდა მტერთა მი და მო მლეწელი;  </p><p>არ დარჩა კაცი ცოცხალი მუნ მისგან დაუფრეწელი.  </p><p>1044  </p><p>მათ ლაშქართა გულ-უშიშრად ასრე ჰხოცდა, ვითა თხასა;  </p><p>ზოგი ნავსა შეანარცხის, ზოგსა ჰყრიდა შიგან ზღვასა;  </p><p>ერთმანერთსა შემოსტყორცის, რვა ცხრასა და ცხრა ჰკრის რვასა;  </p><p>დაკოდილნი მკვდართა შუა იმალვიან, მალვენ ხმასა.  </p><p>1045  </p><p>გაუმარჯვდა ომი მათი, ვითა სწადდა მისსა გულსა.  </p><p>ზოგთა ჰკადრეს ზენაარი: „ნუ დაგვხოცო, შენსა სჯულსა!“  </p><p>არ დახოცნა, დაიმონნა, დაჰრჩომოდა რაცა წყლულსა.  </p><p>მართლად იტყვის მოციქული: „შიში შეიქმს სიყვარულსა“.  </p><p>1046  </p><p>კაცო, ძალსა ნუ იქადი, ნუცა მოჰკვეხ ვითა მთრვალი!  </p><p>არას გარგებს ძლიერება, თუ არ შეგწევს ღრმთისა ძალი!  </p><p>დიდთა ხეთა მოერევის, მცირე დასწვავს ნაბერწკალი,  </p><p>ღმერთი გფარავს, სწორად გაჰკვეთს, შეშა ვის </p><p>ჰკრა, თუნდა ხრმალი.  </p><p>1047  </p><p>მუნ ავთანდილ საჭურჭლენი მათეულნი დიდნი ნახნა,  </p><p>ნავი ნავსა შეატყუბა, ქარავანსა დაუზახნა.  </p><p>უსამ ნახა მხიარული, - გაეხარნეს, არ იახნა,  </p><p>ჰკადრა ხოტბა ქებად მისად, სასახავნი დიდნი სახნა.  </p><p>1048  </p><p>ავთანდილის მაქებელად ათასიცა ენა ენდა!  </p><p>ვერცა მათ თქვეს, ნაომრობა როგორ ტურფად დაუშვენდა;  </p><p>ქარავანმან იზრიალა, თქვეს: „უფალო, მადლი შენდა!  </p><p>მზემან შუქნი შემოგვადგნა, ღამე ბნელი გაგვითენდა“.  </p><p>1049  </p><p>მოეგებნეს, აკოცებდეს თავსა, პირსა, ფერხთა, ხელსა;  </p><p>ჰკადრეს ქება უსაზომო მას ტურფასა საქებელსა:  </p><p>- მისი ჭვრეტა გააშმაგებს კაცსა ბრძენსა, ვითა ხელსა, -  </p><p>„შენგან დავჰრჩით ჩვენ ყველანი ფათერაკსა ეზომ ძნელსა“.  </p><p>1050  </p><p>ყმამან უთხრა: „მადლი ღმერთსა, შემოქმედსა, არსთა მხადსა,  </p><p>ვისგან ძალნი ზეციერნი განაგებენ აქა ქმნადსა,  </p><p>იგი იქმენ ყველაკასა, იდუმალსა, ზოგსა ცხადსა;  </p><p>ხამს ყოვლისა დაჯერება, ბრძენი სჯერა მოწევნადსა.  </p><p>1051  </p><p>„ღმერთმან სულსა ეგოდენსა თქვენ გათნივა სისხლი თქვენი.  </p><p>მე, გლახ, რა ვარ? მიწა ცუდი; თავით ჩემით რამცა ვქმენი?  </p><p>აწ დავხოცენ მტერნი თქვენნი, გავასრულე, რაცა ვთქვენი;  </p><p>ნავი სავსე საქონლითა მიმიღია, ვითა ძღვენი“.  </p><p>1052  </p><p>ამოა, კარგსა მოყმესა რა ომი გაჰმარჯვებოდეს,  </p><p>ამხანაგთათვის ეჯობნოს, ვინცა მას თანა-ჰხლებოდეს.  </p><p>მიულოცვიდენ, აქებდენ, მათ აგრე მყოფთა სწბებოდეს,  </p><p>ჰშვენოდეს დაკოდილობა, ცოტაი რამე ჰვნებოდეს.  </p><p>1053  </p><p>იგი ნავი მეკობრეთა მას დღე ნახეს, არ ახვალეს,  </p><p>მუნ დებულთა საჭურჭლეთა ამარიმცა ვით დათვალეს!  </p><p>მათსა ნავსა გარდმოიღეს, ნავი სრულად გარდმოცალეს;  </p><p>დალეწეს და ზოგი დაწვეს, შეშა დრამად არ გაცვალეს.  </p><p>1054  </p><p>ავთანდილს უსამ მოართვა ვაჭართა შემოთვლილობა:  </p><p>„შენგან ვართ გამაგრებულნი, ჩვენც ვიცით ჩვენი ცვილობა;  </p><p>რაცა გვაქვს, იგი შენია, ამას არ უნდა ცილობა,  </p><p>რასაცა მოგვცემ, გვიბოძე, გვიქმნია აქა ყრილობა“.  </p><p>1055  </p><p>ყმამან შესთვალა: „ჰე, ძმანო, წეღანცა მოგისმენია,  </p><p>ღმერთსა შეესმა ნაკადი, რაცა თქვენ თვალთა გდენია,  </p><p>მან დაგარჩინნა; მე რა ვარ? მე, გლახ, რა მომილხენია!  </p><p>რა გინდა მომცეთ, რას ვაქმნევ? მე ვარ და ჩემი ცხენია!  </p><p>1056  </p><p>„მე თუცა რამცა მინდოდა საჭურჭლე დასადებელი,  </p><p>ჩემსაცა მქონდა ურიცხვი, უსახო ლარ-საგებელი;  </p><p>რას ვაქმნევ თქვენსა? რად მინდა? ოდენ ვარ თქვენი მხლებელი;  </p><p>სხვაგან რამე მიც სხვა საქმე თავისა წასაგებელი.  </p><p>1057  </p><p>„აწ რაცა აქა ვიშოვე საჭურჭლე დაუთვალავი,  </p><p>რაცა ვის გინდა, წაიღეთ, არვისი ვიყო მლალავი,  </p><p>ერთსა ვიაჯი, მააჯეთ სააჯო არ-საკრძალავი:  </p><p>საქმე რამე მიც თქვენშიგა თავისა დასამალავი.  </p><p>1058  </p><p>„ჟამამდის ჩემსა ნუ იტყვით არ თქვენსა პატრონობასა,  </p><p>&#171;თვით თავადია ჩვენი&#187;, თქვით, ნუ მიხმობთ ჭაბუკობასა.  </p><p>მე სავაჭროსა ჩავიცვამ, დავიწყებ ჯუბაჩობასა;  </p><p>თქვენ შემინახეთ ნამუსი, თქვენსა და ჩემსა ძმობასა!“  </p><p>1059  </p><p>ესე საქმე ქარავანსა გაეხარნეს მეტად დია;  </p><p>მოვიდეს და თაყვანის-სცეს, ჰკადრეს: „ჩვენი იმედია,  </p><p>რაცა აჯა ჩვენ გვმართებდა, იგი თქვენვე გიაჯდია,  </p><p>მას ვმსახუროთ, ვისი პირი მზისა პირად გაგვიცდია“.  </p><p>1060  </p><p>მუნით წავიდეს, იარეს, არ თურე ხანსა ზმიდიან,  </p><p>მიჰხვდეს ტაროსსა ამოსა, ნიადაგ ამოდ ვლიდიან;  </p><p>შეჰფრფინვიდიან ავთანდილს, ქებასა შეასხმიდიან,  </p><p>მას მარგალიტსა მას ყმასა, კბილთავე ფერსა, სძღვნიდიან.  </p></a></body></html>