<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18930" id="chapter-18930"><h1>თათბირი ავთანდილისა  </h1><p></p><p>1397  </p><p>ავთანდილ უთხრა: „ჰე ფრიდონ, მოყვასნი ვერ გიჩივიან:  </p><p>ლომთა მკლავთაგან იმედი გაქვს, არა წყლულნი გტკივიან;  </p><p>სთათბირობ ძნელთა თათბირთა, მტერთა ივაგლახ-ივიან,  </p><p>მაგრა თუ გესმის, გუშაგნი რა ახლო-ახლო ყივიან?!  </p><p>1398  </p><p>„რა გახვიდოდე, გუშაგთა ესმას აბჯრისა ჩხერება,  </p><p>გიგრძნობენ, თოკსა მოჰკვეთენ, ამისი ხამს დაჯერება;  </p><p>წაგიხდეს ცუდად ყველაი, დაგრჩეს ცუდიღა ფერება,  </p><p>ეგე თათბირი არ ვარგა, სხვაებრ ვქმნათ თავის ტერება.  </p><p>1399  </p><p>„სჯობს, დადეგით დამალულნი თქვენ ადგილსა იდუმალსა,  </p><p>ისი კაცნი არ იჭირვენ მგზავრსა, ქალაქს შემავალსა,  </p><p>სავაჭროდა მოვეკაზმვი, საქმესა ვიქმ მე მუხთალსა,  </p><p>ერთსა ჯორსა გარდავჰკიდებ მუზარადსა, ჯაჭვსა, ხრმალსა.  </p><p>1400  </p><p>„სამთავე შესლვა არ ვარგა, თუ გვიგრძნან, არს სათუები;  </p><p>მე მარტო შევალ ვაჭრულად და კარგად შევეტყუები,  </p><p>მალვით ჩავიცვამ აბჯარსა, გავჩნდები, გავეცრუები,  </p><p>ღმერთმან ქმნას, უხვად ვადინო შიგნით სისხლისა რუები!  </p><p>1401  </p><p>„შიგანთა მცველთა მოვიცლი მე უნახავად ჭირისად,  </p><p>თქვენ გარეთ კართა ეცენით ყოველნი მსგავსად გმირისად;  </p><p>კლიტეთა დავლეწ, გავახვამ, დამიდგამს ვერ ქვიტკირი სად.  </p><p>თუ რა სხვა სჯობდეს, თქვენ ბრძანეთ, ვარ მრჩევლად ამა პირისად“.  </p></a></body></html>