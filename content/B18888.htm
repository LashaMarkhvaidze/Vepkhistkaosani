<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18888" id="chapter-18888"><h1>წიგნი ტარიელისა ხატაელთანა  </h1><p></p><p>387  </p><p>„გავგზავნე კაცი ხატაეთს და წიგნი ჩემ-მაგიერი;  </p><p>მივსწერე: &#171;მეფე ინდოთა არისმცა ღმრთულებრ ძლიერი:  </p><p>მათი ერთგული გაძღების ყოველი სული მშიერი,  </p><p>ვინცა ურჩ ექმნას, იქმნების თავისა არ-მადლიერი.  </p><p>388  </p><p>&#171;ჩვენო ძმაო და პატრონო, თქვენგან არ გავიმწარებით;  </p><p>ესე რა ჰნახოთ ბრძანება, აქამცა მოიარებით;  </p><p>თქვენ თუ არ მოხვალთ, ჩვენ მოვალთ, ზედა არ მოგეპარებით.  </p><p>სჯობს, რომე გვნახნე, თავისა სისხლთა ნუ ეზიარებით&#187;.  </p><p>389  </p><p>„კაცნი გავგზავნენ, მე გულსა უფრო მომეცა ლხინები,  </p><p>დარბაზს ვიშვებდი, დამევსო ცეცხლი წვად მოუთმინები;  </p><p>მაშინ სოფელმან საწუთრო მიუხვის, რაცა ვინები,  </p><p>აწ ხელ-მქმნა, რომე საახლოდ მხეცთაცა მოვეწყინები.  </p><p>390  </p><p>„პირველ გაჭრისა პირება, მერმე დაწყნარდეს ცნობანი;  </p><p>ჩემთა სწორთაგან იყვნიან ჩემს წინა ნადიმობანი,  </p><p>მაგრა დამშლიდეს ლხინთაგან სურვილთა დიადობანი;  </p><p>ზოგჯერ შემცვიან სევდათა, ვთქვნი საწუთროსა გმობანი“.  </p></a></body></html>