<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18899" id="chapter-18899"><h1>ხვარაზმშას შვილის ინდოეთს მოსლვა საქორწილოდ და ტარიელისაგან მისი მოკლვა  </h1><p></p><p>548  </p><p>„მოვიდა კაცი: &#171;სასიძო მოვაო&#187;, მოსლვა გვახარა,  </p><p>მაგრა თუ ღმერთი რას უზამს, არა იცოდა, გლახ, არა;  </p><p>მეფესა მიჰხვდა სიამე, არ სიტყვა ივაგლახა რა,  </p><p>მიბრძანა, ახლოს მიმისვა, &#171;მოდიო&#187;, თავი დახარა.  </p><p>549  </p><p>„მიბრძანა: &#171;ჩემთვის ესე დღე ლხინი და სიხარულია.  </p><p>გარდავიხადოთ ქორწილი, ხამს ვითა დასა, სრულია;  </p><p>კაცი გავგზავნოთ, მოიღონ ყოვლგნით საჭურჭლე სრულია,  </p><p>უხვად გავსცემდეთ, ვავსებდეთ, სიძუნწე უმეცრულია&#187;.  </p><p>550  </p><p>„მე გავგზავნენ ყოვლგნით კაცნი საჭურჭლეთა წამომხმელნი;  </p><p>სასიძოცა მოგვივიდა, იყვნეს ხანსა არ-დამზმელნი;  </p><p>შიგნით ჩვენნი გაეგებნეს, გარეთ მოდგეს ხვარაზმელნი;  </p><p>მათ ლაშქართა ერთგან მყოფთა ვერ იტევდეს ვერცა ხმელნი.  </p><p>551  </p><p>„მეფემან ბრძანა: &#171;მოკაზმეთ კარვითა მოედანია,  </p><p>გამოისვენოს სიძემან, დაყოს ცოტაი ხანია;  </p><p>მუნ მისად ნახვად გავიდენ უშენოდ სპანი სხვანია,  </p><p>შენ აქა ნახენ, კმარიან იქა ნახვისად ყმანია&#187;.  </p><p>552  </p><p>„მოედანს დავდგი კარვები წითლისა ატლასებისა.  </p><p>მოვიდა სიძე, გარდახდა, დღე, ჰგვანდა, არს აღვსებისა,  </p><p>შეიქმნა გასლვა შიგანთა, ჯარია მუნ ხასებისა,  </p><p>დაიწყეს დგომა ლაშქართა თემ-თემად, დას-დასებისა.  </p><p>553  </p><p>„მე დავშვერ, ვითა წესია საურავ-გარდახდილისა;  </p><p>შინა წამოვე მაშვრალი, ქმნა მომნდომოდა ძილისა;  </p><p>მონა მოვიდა, მომართვა წიგნი ასმათის ტკბილისა:  </p><p>&#171;ადრე მოდიო, გიბრძანებს მსგავსი ალვისა ზრდილისა&#187;.  </p><p>554  </p><p>„ცხენისაგან არ გარდავხე, წავე ფიცხლად, დავჰმორჩილდი;  </p><p>ქალი დამხვდა ნატირები, ვჰკითხე: &#171;ცრემლსა რასა ჰმილდი?&#187;  </p><p>მითხრა: &#171;შენი შესწრობილი ტირილსამცა ვით ავსცილდი?  </p><p>გაუწყვედლად ვით გამართლო? რაგვარადმცა გავვაქილდი?!&#187;  </p><p>555  </p><p>„შევედით, ვნახეთ ბალიშსა ზედა წარბ-შერჭმით მჯდომარე;  </p><p>მზე ვეღარას იქმს მის მეტსა, მას განენათლა რომ არე,  </p><p>წავდეგ, მიბრძანა: &#171;რასა სდგა? დღე გიჩანს წინ საომარე!  </p><p>ანუ გამწირე, მიტყუე და კვლაცა მოიმცდომარე?!&#187;  </p><p>556  </p><p>„მე მეწყინა, აღარა ვთქვი, ფიცხლად გარე შემოვბრუნდი.  </p><p>უკუვჰყივლე: &#171;აწ გამოჩნდეს, არ მინდოდეს, ვისცა ვუნდი!  </p><p>ქალი ომსა რაგვარ მაწვევს, აგრე ვითა დავძაბუნდი!&#187;  </p><p>შინა მოვე, მოკლვა მისი დავაპირე, არ დავყმუნდი.  </p><p>557  </p><p>„ასსა ვუბრძანე მონასა: &#171;საომრად დაემზადენით!&#187;  </p><p>შევსხედით, გავვლეთ ქალაქი, არავის გავეცხადენით.  </p><p>კარავსა შევე, სასიძო ვითა წვა, ზარ-მაც თქმად ენით,  </p><p>უსისხლოდ მოვკალ იგი ყმა, თუცა ხმდა სისხლისა დენით.  </p><p>558  </p><p>„კარვის კალთა ჩახლათული ჩავჭერ, ჩავაკარაბაკე,  </p><p>ყმასა ფერხთა მოვეკიდე, თავი სვეტსა შევუტაკე.  </p><p>წინა მწოლთა დაიზახეს, გლოვა მიჰხვდა საარაკე;  </p><p>ცხენსა შევჯე, წამო-ცა-ვე; ჯაჭვი მეცვა საკურტაკე.  </p><p>559  </p><p>„ხმა დამივარდა, შეიქმნა ზახილი მოსაწევარი;  </p><p>წამოვე, წევნა დამიწყეს, დავხოცე ჩემი მდევარი.  </p><p>ქალაქი მქონდა მაგარი, მტერთაგან მოურევარი,  </p><p>მუნ შიგან შევე მშვიდობით, ამოდ იგივე მე ვარი!  </p><p>560  </p><p>„კაცნი გავგზავნენ, ვაცნობე ყოვლგან ლაშქარსა ყველასა:  </p><p>&#171;აქა მომმართეთ, ვინცაღა ჩემსა იქმოდეთ შველასა&#187;.  </p><p>არ გაწყდა მოსლვა მდევართა ღამესა დია ბნელასა,  </p><p>ჩემი რა ცნიან, სცევდიან თავებსა მათსა მრთელასა.  </p><p>561  </p><p>„ცისკრად ავდეგ, შევეკაზმე. რა გათენდა ღამე დილად,  </p><p>ვნახენ სამნი დიდებულნი მეფისაგან მოგზავნილად;  </p><p>ებრძანა, თუ: &#171;ღმერთმან იცის, გამეზარდე ვითა შვილად,  </p><p>ჩემი ასრე რად შესცვალე სიხარული სიმძიმილად?  </p><p>562  </p><p>&#171;ხვარაზმშას სისხლი უბრალო სახლად რად დამადებინე?  </p><p>თუ ჩემი ქალი გინდოდა, რად არა შემაგებინე?  </p><p>მე, ბერსა შენსა გამზრდელსა სიცოცხლე მაარმებინე,  </p><p>დღედ სიკვდილამდის შენიცა თავი არ მაახლებინე!&#187;  </p><p>563  </p><p>„მე შევუთვალე: &#171;მეფეო, ვარ უმაგრესი რვალისა,  </p><p>თვარა რად მიშლის სიკვდილსა ცეცხლი სირცხვილთა ალისა?  </p><p>მაგრა, თვით იცით, ხელმწიფე ხამს მქმნელი სამართალისა,  </p><p>მე, თქვენმან მზემან, მაშოროს ნდომა თქვენისა ქალისა!  </p><p>564  </p><p>&#171;იცით, ინდოთა სამეფო რაზომი სრა-საჯდომია! -  </p><p>ერთიღა მე ვარ მემკვიდრე, - ყველაი თქვენ მოგხდომია:  </p><p>ამოწყდა მათი ყველაი, მამული თქვენ დაგრჩომია;  </p><p>სამართლით ტახტი უჩემოდ არავის მისახდომია!  </p><p>565  </p><p>&#171;ვერ გათნევ, თქვენმან კეთილმან, აწ ეგე არ-მართალია:  </p><p>ღმერთმან არ მოგცა ყმა შვილი, გიზის ერთაი ქალია,  </p><p>ხვარაზმშა დაჰსვა ხელმწიფედ, დამრჩების რა ნაცვალია?  </p><p>სხვა მეფე დაჯდეს ინდოეთს, მერტყას მე ჩემი ხრმალია?!  </p><p>566  </p><p>&#171;შენი ქალი არად მინდა, გაათხოვე, გამარიდე!  </p><p>ინდოეთი ჩემი არის, არვის მივსცე ჩემგან კიდე.  </p><p>ვინცა ჩემსა დამეცილოს, მისით მასცა ამოვფხვრიდე,  </p><p>სხვას მეშველსა გარეგანსა, მომკალ, ვისცა ვინატრიდე!&#187;„  </p></a></body></html>