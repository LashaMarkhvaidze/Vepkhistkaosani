<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18938" id="chapter-18938"><h1>ქორწილი ტარიელისა და ნესტან-დარეჯანისა  </h1><p></p><p>1634  </p><p>დედოფალმან მათ ცოლ-ქმართა თვითო ხელი დაუჭირა,  </p><p>ზედა ტახტსა მეფისასა ერთგან დასხმა გაუპირა,  </p><p>მოიშორვა კაეშანი, გული მდედრი აქვიტკირა,  </p><p>გლოვა ცვალა სიხარულად, აღარავინ აატირა.  </p><p>1635  </p><p>დედოფალმან შეიმოსა, შავი ძაძა აიხადა,  </p><p>დიდებულთა შესამოსი მხიარული დაუმზადა,  </p><p>ყველაკაი დამოსა და საბოძვარი უდიადა,  </p><p>ბრძანა: „ჭირი დავივიწყოთ, რათგან ლხინი დაგვებადა“.  </p><p>1636  </p><p>ტახტსა ზედა ერთგან მსხდომნი ტარიელ და ცოლი მისი  </p><p>ერთმანერთსა შეჰფერობდეს, ქალი ყმისა შესატყვისი;  </p><p>გონება და ანუ ენა გმოთქმიდა ვითა ვისი!  </p><p>ვინმცა ჰგვანდა ხორციელი სოფელს შვილი ადამისი!  </p><p>1637  </p><p>ტარიელს და ცოლსა მისსა მიჰხვდა მათი საწადელი -  </p><p>შვიდი ტახტი სახელმწიფო, საშვებელი გაუცდელი.  </p><p>მათ პატიჟთა დაავიწყებს ლხინი ესე აწინდელი,  </p><p>ყოლა ლხინთა ვერ იამებს კაცი ჭირთა გარდუხდელი.  </p><p>1638  </p><p>თვით ორნივე ერთგან მსხდომნი ჰნახნეთ, მზეცა ვერა სჯობდეს;  </p><p>ბუკსა ჰკრეს და მეფედ დასვეს, ქოსნი ხმასა დაატკბობდეს;  </p><p>მისცა კლიტე საჭურჭლეთა, თავთა მათთა მიანდობდეს.  </p><p>„ესეაო მეფე ჩვენი“, - იზახდიან, ამას ხმობდეს.  </p><p>1639  </p><p>ავთანდილ და ფრიდონისთვის ორნი ტახტნი დაამზადნეს, -  </p><p>ზედა დასხდეს ხელმწიფურად, - დიდებანი უდიადნეს;  </p><p>ღმერთმან სხვანი ხორციელნი მათებრნიღა რად დაბადნეს!  </p><p>ამბობდიან ჭირთა მათთა, ყველაკასა გაუცხადნეს.  </p><p>1640  </p><p>სმა, პურობა, გახარება ქმნეს, ჯალაბი გაადიდეს;  </p><p>ვითარიცა ქორწილობა ხამს, ეგეთსა გარდიხდიდეს.  </p><p>მათ ორთავე თავის-თავის ძღვენსა სწორად მიართმიდეს,  </p><p>გლახაკთათვის საბოძვარსა საჭურჭლესა ერთგან ჰყრიდეს.  </p><p>1641  </p><p>დედოფალმან ეგრე ბრძანა: „ობოლ-ქვრივნი მოასხენით,  </p><p>ყველაკაი დაამდიდრეთ, საბოძვრითა აავსენით“;  </p><p>თვით უბოძა უსაზომო, რომ არ ითქმის კაცთა ენით:  </p><p>„ულოცეთო დღეგრძელობა, ესე ღმერთსა შეჰვედრენით“.  </p><p>1642  </p><p>ტარიელ თქვა: „დედოფალო, გკადრებ ერთსა მოსახსენსა:  </p><p>შეიწყალე რამაზ მეფე, მიავალე ღმერთსა შენსა!  </p><p>ვნახე, მეტად შემებრალნეს, შეუშინდა ხრმალსა ჩვენსა.  </p><p>ღმერთი ალხენს მონანულსა, მოცთომილსა, ცრემლ-ნადენსა“.  </p><p>1643  </p><p>დედოფალმან ლმობიერად „შევუნდობო“, ესე ბრძანა;  </p><p>მოიყვანა რამაზ მეფე, ხელმწიფეთა ათაყვანა;  </p><p>ყოვლით კერძო მომღერალთა ხმები გაეთანისთანა, -  </p><p>ჭირთა მათგან გარდახდილთა ესე ლხინი შეაგვანა.  </p><p>1644  </p><p>ოქრო, თვალი, მარგალიტი, შვენიერი სანახავად,  </p><p>ყოვლგან იდვის ვითა გორი, მოდის ველთა მოსარწყავად;  </p><p>ვისცა სწადდის, ალაფობდის, წაიღიან უკითხავად,  </p><p>მანდატური არვის სცვიდის, ბოლოს ვინ ჯდის, ანუ თავად.  </p><p>1645  </p><p>ავთანდილ და ფრიდონისთა სპათა ეტყვის მეფე დიდი:  </p><p>„სტუმარნი ხართ, შოებისა სირცხვილი და ნუ გაქვს რიდი!“  </p><p>თვითოს კაცსა თვითო ჯორი მარგალიტი ანაკიდი -  </p><p>ესე მისცა საბოძვარი, სხვას ყველასა ვერ დავსთვლიდი.  </p><p>1646  </p><p>ავთანდილ და ფრიდონისთვის საბოძვარსა ვინ დასთვალავს!  </p><p>ვერ გამოთქვამს სიმრავლესა ენა, ამად თავსა კრძალავს!  </p><p>რაცა ედვა, უკეთესსა დედოფალი არ დაჰმალავს,  </p><p>მათ უხმობდა მხსნელად მათად, ტკბილად უჭვრეტს, არა ჰლალავს.  </p><p>1647  </p><p>სრულნი ინდონი ავთანდილს და ფრიდონს მწედ ხადოდიან:  </p><p>„თქვენგან გვჭირს კარგი ყველაი“, - მართ ამას მოიტყოდიან,  </p><p>ვითა პატრონსა სჭვრეტდიან, რაც სწადდის, მას იქმოდიან,  </p><p>სადარბაზობლად ნიადაგ მათ წინა მოვიდოდიან.  </p><p>1648  </p><p>ტარიელ რამაზ მეფესა უბოძა საბოძვარია,  </p><p>უბრძანა: „ხარკსა მოგვცემდი, მართ ვითა შენი გვარია“;  </p><p>მან თაყვანის-სცა, პირსა ქვე მიწამდის დამდებარია,  </p><p>წავიდა მისი მლოცველი, არ ომთა მომკვეხარია.  </p><p>1649  </p><p>ინდოთ მეფე უბრძანებდა ასმათს, მისსა შეკვდომილსა:  </p><p>„რაცა შენ ჰქმენ არ უქმნია არ გამზრდელსა, არცა ზრდილსა;  </p><p>აწ ინდოეთს სამეფოსა მეშვიდესა, - ერთსა წილსა, -  </p><p>ზედა დაგსვამ; შენი იყოს, გვმსახურებდი ტკბილი ტკბილსა.  </p><p>1650  </p><p>„ვინცა გწადდეს, ქმრად შეირთე, სამეფოსა ეპატრონე;  </p><p>მუნიდაღმა გვმსახურებდი, თავი შენი დაგვამონე!“  </p><p>ასმათ ფერხნი გარდუკოცნა: „შენგან არის ჩემი ღონე,  </p><p>მონობისა უკეთესი რამც ვიშოვნე, რამც ვიქონე?  </p><p>1651  </p><p>მოახსენა: „ხელმწიფეო, ვიკადრებ და ნუ გასწყრები:  </p><p>თუ ხმელეთი სრულად მქონდეს, ვერცა მაშინ გაგეყრები,  </p><p>მე მეყოფა შუქი თქვენი, ვარ მზის ეტლთა შენასწრები,  </p><p>ვერ გავსწირავ ჩემგან ზრდილსა, არცა სხვაგან ვიარები“.  </p><p>1652  </p><p>კვლაცა უბრძანა ტარიელ: „კმარს შენი ჭირთ ნახულები,  </p><p>გვახსოვან შენნი ჩვენზედა თვალნი ცრემლ-ნაფახულები;  </p><p>სჯობს, მოისმინო ნათქვამი, ჰქმნა ჩემგან გაზრახულები,  </p><p>ბოროტი სცვალო კეთილად, გყვენ სპანი ხრმალ-მახულები“.  </p><p>1653  </p><p>დაჰმორჩილდა, მოახსენა: „ჭირთა ჟამი ერთხელია“.  </p><p>მოიყვანეს კარგი მოყმე, გონიერი, არ ხელია;  </p><p>ასმათ მისცეს, მიუძღვების, დაუჭირა სახელია,  </p><p>იგი კაცი გაადიდეს, აქვს მეფობის სახელია.  </p><p>1654  </p><p>ერთგან სამთავე ძმობილთა დაყვნეს ცოტანი დღენია;  </p><p>თამაშობდიან, უსახო მოუდიოდის ძღვენია:  </p><p>რა მარგალიტი ღარიბი, რა უკეთესი ცხენია!  </p><p>მაგრა ავთანდილს სურვილმან დაღრეჯა დააჩენია.  </p><p>1655  </p><p>ტარიელ ცნა, ამა ყმასა ცოლისათვის მოესურვა.  </p><p>უბრძანებდა: „გული შენი, ვიცი, ამად მომემდურვა;  </p><p>აწ ვაგლახ მე, ჭირი შენი გონებამან შვიდით ურვა,  </p><p>მოგშორდები, საწუთრომან ლხინი ასრე დამიშურვა.  </p><p>1656  </p><p>კვლა ფრიდონცა დაეთხოვა: „წავიდეო სახლსა ჩემსა,  </p><p>ზედა-ზედა დავსტკებნიდე დარბაზსა და ამა თემსა;  </p><p>სამსახურსა მიბრძანებდი, უხუცესი ვითა მრწემსა,  </p><p>შენთვის ასრე მომსურდების, წყაროსათვის ვით ირემსა.“  </p><p>1657  </p><p>მასცა უბოძა ფარმანი: „წა, სახლი მოიარეო,  </p><p>მე ნუ გამწირავ, მნახევდი, </p><p>ადრე მობრუნდი გარეო“.  </p><p>ავთანდილს უთხრა: „უშენოდ რამცა ვით გავიხარეო?  </p><p>რათგან ისწრაფი, რაღა ვქმნა? მიგელის ლომსა მთვარეო!“  </p><p>1658  </p><p>როსტენისთვის წაატანა საძღვნოდ ტურფა ჯუბაჩები,  </p><p>კვლა ჭურჭელი თვალთა თლილთა, არ კოვზები, არ ჩამჩები:  </p><p>„ჩემ მაგიერ მიუტანე, წადი, ნურას მეურჩები“.  </p><p>ავთანდილ თქვა: „არა ვიცი, მე უშენოდ ვით დავრჩები!“  </p><p>1659  </p><p>ქალსა ქალმან გაუგზავნა ყაბაჩა და ერთი რიდე,  </p><p>რომე ჩაცმა-დაბურვასა ვინ ღირს იყო მათგან კიდე!  </p><p>ერთი თვალი, - წამღებელმან ვერა თქვას, თუ &#171;ცუდად ვზიდე&#187;, -  </p><p>ღამე მზეებრ განანათლის, ჩნდის, სადაცა შეჰხედვიდე.  </p><p>1660  </p><p>ავთანდილ შეჯდა, წავიდა, ტარიას გაესალამა;  </p><p>იგი ორნივე გაყრისა დაწვნა ცეცხლისა ალამა;  </p><p>სრულად ინდონი მისტირან, ცრემლმან მინდორი დალამა;  </p><p>ავთანდილ იტყვის: „მომკლაო სოფლისა მე სამსალამა“.  </p><p>1661  </p><p>ერთგან ფრიდონ და ავთანდილ იარნეს დღენი მცირენი;  </p><p>გზამან გაყარნა, წავიდეს თავის-თავ ანატირენი;  </p><p>კარგად მოუხდეს მათ მათნი საქმენი დანაპირენი;  </p><p>ავთანდილ მიხდა არაბეთს, ნახნა არ ცუდნი ჭირენი.  </p><p>1662  </p><p>გამოეგებნეს არაბნი, სამეფო დააშვენა მან;  </p><p>ნახა მზე მისი, მიჰრიდა მისთა სურვილთა წყენამან;  </p><p>მას თანა ტახტსა და-ვე-ჯდა, ილხინა მჭვრეტთა ლხენამან;  </p><p>გაახელმწიფა გვირგვინი ზეცით მოსრულმან ზენამან.  </p><p>1663  </p><p>მათ სამთავე ხელმწიფეთა ერთმანერთი არა სძულდეს,  </p><p>ერთმანერთსა ჰნახვიდიან, საწადელნი გაუსრულდეს,  </p><p>ბრძანებისა შემცილენი მათთა ხრმალთა და-ვე-წყლულდეს,  </p><p>მოიმატეს სამეფონი, გახელმწიფდეს, გამორჭმულდეს.  </p><p>1664  </p><p>ყოვლთა სწორად წყალობასა ვითა თოვლსა მოათოვდეს,  </p><p>ობოლ-ქვრივნი დაამდიდრნეს და გლახაკნი არ ითხოვდეს,  </p><p>ავის მქმნელნი დააშინნეს, კრავნი კრავთა ვერ უწოვდეს,  </p><p>შიგან მათთა საბრძანისთა თხა და მგელი ერთად სძოვდეს.  </p></a></body></html>