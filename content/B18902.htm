<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18902" id="chapter-18902"><h1>შველა ტარიელისაგან ფრიდონისა  </h1><p></p><p>613  </p><p>„მოჯობდა, ომი შეეძლო, ხმარება ცხენ-აბჯარისა;  </p><p>დავკაზმეთ ნავი, კატარღა და რიცხვი სპათა ჯარისა;  </p><p>კაცი ხმდა, მისთა მჭვრეტთათვის ღონემცა ეაჯა რისა!  </p><p>აწ გითხრა ომი მოყმისა, მებრძოლთა დამსაჯარისა.  </p><p>614  </p><p>„მათი მესმა დაპირება, ჩაბალახთა ჩამობურვა;  </p><p>ნავი წინა მომეგება, არა ვიცი, იყო თუ რვა.  </p><p>ფიცხლად ზედა შევეჯახე, მათ დაიწყეს ამოდ ცურვა;  </p><p>ქუსლი ვჰკარ და დავუქცივე, დაიზახეს დიაცურ ვა!  </p><p>615  </p><p>„კვლა სხვასა მივე, მოვჰკიდე ხელი ნავისა ბაგესა,  </p><p>ზღვასა დავანთქი, დავხოცე, ომიმცა რაღა აგესა!  </p><p>სხვანი გამექცეს, მიჰმართეს მათ მათსა საქულბაგესა;  </p><p>ვინცა მიჭვრეტდეს, უკვირდა, მაქებდეს, არ მაძაგესა.  </p><p>616  </p><p>„ზღვა გავიარეთ, გავედით, შემოგვიტივეს ცხენია,  </p><p>კვლა შევიბენით, შეიქმნა ომისა სიმარცხენია.  </p><p>მუნ მომეწონნეს ფრიდონის სიქველე-სიფიცხენია:  </p><p>იბრძვის ლომი და პირად მზე, იგი ალვისაც ხენია.  </p><p>617  </p><p>„თვით ორნივე ბიძა-ძენი მისნი ხრმლითა ჩამოყარნა,  </p><p>ხელნი წმიდად დაეკვეთნეს, იგი ასრე ასაპყარნა,  </p><p>მოიყვანნა მხარ-დაკრულნი, ერთმან ორნი არ დაყარნა,  </p><p>მათნი ყმანი აატირნა, მისნი ყმანი ამაყარნა.  </p><p>618  </p><p>„მათნი ლაშქარნი გაგვექცეს; ვეცენით, გა-ცა-ვფანტენით.  </p><p>ფიცხლად წავუღეთ ქალაქი, არ თავნი გავაზანტენით;  </p><p>ქვითა დავჰლეწეთ წვივები, ჩვენ იგი გავანატენით.  </p><p>მომკალ, თუ ლარი დაჰლიოთ ან აკიდებით, ან ტენით.  </p><p>619  </p><p>„ფრიდონ ნახნა საჭურჭლენი და ბეჭედნი მისნი დაჰსხნა.  </p><p>თვით ორნივე ბიძა-ძენი დაპყრობილნი წამოასხნა.  </p><p>მისად ნაცვლად სისხლნი მათნი მოღვარნა და ველთა ასხნა;  </p><p>ჩემი თქვეს, თუ: &#171;ღმერთსა მადლი, ვინ ალვისა ხენი ასხნა!&#187;  </p><p>620  </p><p>„მივედით, მოქალაქეთა ზარი ჩნდა, რომე ზმიდიან,  </p><p>აჯაბთა მქმნელნი მჭვრეტელთა გულსა მუნ დააბმიდიან;  </p><p>მე და ნურადინს ყველანი ქებასა შეგვასხმიდიან,  </p><p>გვითხრობდეს: &#171;მკლავთა თქვენთაგან ჯერთ მათნი სისხლნი მიდიან!&#187;  </p><p>621  </p><p>„ლაშქარნი ფრიდონს მეფედ და მიხმობდეს მეფეთ-მეფობით,  </p><p>თვით თავსა მათსა - მონად და ჩემსა - ყველასა სეფობით;  </p><p>დაღრეჯით ვიყავ, ვერ მპოვეს ვეროდეს ვარდის მკრეფობით,  </p><p>ჩემი ვერ ცნიან ამბავი, მუნ იყო არ იეფობით“.  </p></a></body></html>