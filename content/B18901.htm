<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18901" id="chapter-18901"><h1>ამბავი ნურადინ-ფრიდონისა, ოდეს ტარიელ შეეყარა  </h1><p></p><p>591  </p><p>„ღამით მევლო, მოვიდოდი, ზღვისა პირსა აჩნდეს ბაღნი;  </p><p>ჰგვანდეს ქალაქს, ვეახლენით, ცალ-კერძ იყვნეს კლდეთა ნაღნი;  </p><p>არ მეამის კაცთა ნახვა, მიდაღვიდეს გულსა დაღნი;  </p><p>მუნ გარდავხე მოსვენებად, დამხვდეს რამე ხენი ლაღნი.  </p><p>592  </p><p>„ხეთა ძირსა მივიძინე, მათ მონათა ჭამეს პური;  </p><p>მერმე ავდეგ სევდიანი, მიღამებდა გულსა მური:  </p><p>ვერა მეცნა ეგზომ გრძელად ვერ ჭორი და ვერ დასტური,  </p><p>ველთა ცრემლი ასოვლებდა, თვალთა ჩემთა მონაწური.  </p><p>593  </p><p>„ზახილი მესმა. შევხედენ, მოყმე ამაყად ყიოდა,  </p><p>შემოირბევდა ზღვის პირ-პირ, მას თურე წყლული სტკიოდა;  </p><p>ხრმლისა ნატეხი დასვრილი აქვს, სისხლი ჩამოსდიოდა,  </p><p>მტერთა ექადდა, წყრებოდა, იგინებოდა, ჩიოდა.  </p><p>594  </p><p>&#171;ზედა ჯდა შავსა ტაიჭსა, აწ ესე მე მითქს რომელი,  </p><p>მართ ვითა ქარი მოქროდა გაფიცხებული, მწყრომელი;  </p><p>მონა მივსწივე, მისისა შეყრისა ვიყავ მნდომელი;  </p><p>შევსთვალე: &#171;დადეგ, მიჩვენე, ლომსა ვინ გაწყენს, რომელი?&#187;  </p><p>595  </p><p>„მას მონასა არა უთხრა, არცა სიტყვა მოუსმინა;  </p><p>ფიცხლად შევჯე, ჩავეგებე, მე ჩავუსწარ, ჩავე წინა,  </p><p>ვუთხარ: &#171;დადეგ, გამიგონე, შენი საქმე მეცა მინა!&#187;  </p><p>შემომხედნა, მოვეწონე, სიარული დაითმინა.  </p><p>596  </p><p>„გამიცადა, ღმერთსა ჰკადრა: &#171;შენ ასეთნი ხენი ვით ჰხენ!&#187;  </p><p>მერმე მითხრა: &#171;მოგახსენებ, აწ სიტყვანი რომე მკითხენ:  </p><p>იგი მტერნი გამილომდეს, აქამდისცა რომე ვითხენ,  </p><p>უკაზმავსა მიღალატეს, საჭურველნი გარ ვერ ვითხენ“.  </p><p>597  </p><p>„მე ვუთხარ: &#171;დადეგ, დაწყნარდი, გარდავხდეთ ძირსა ხეთასა;  </p><p>არ შეუდრკების ჭაბუკი კარგი მახვილთა კვეთასა&#187;.  </p><p>თანა წამომყვა, წავედით უტკბოსნი მამა-ძეთასა.  </p><p>მე გავეკვირვე ჭვრეტასა მის ყმისა სინაზეთასა.  </p><p>598  </p><p>„ერთი მონა დასტაქარი მყვა და წყლულნი შეუხვივნა,  </p><p>ისრის პირნი ამოუხვნა, დაკოდილნი არ ატკივნა.  </p><p>მერე ვჰკითხე: &#171;ვინ ხარ, ანუ მკლავმან შენმან ვისგან ივნა?&#187;  </p><p>საამბობლად დამირიგდა, თავი მისი გაამჩივნა.  </p><p>599  </p><p>„პირველ მითხრა: &#171;არა ვიცი, რა ხარ, ანუ რას გამსგავსო?  </p><p>ანუ ეგრე რამ დაგლია, ანუ პირველ რამ გაგავსო?  </p><p>რამან შექმნა მოყვითანოდ, ვარდ-გიშერი რომე ჰრგავსო?  </p><p>ღმერთმან მისგან ანთებული სანთელიცა რად დაგავსო?  </p><p>600  </p><p>&#171;მულღაზანზარის ქალაქი, ახლოს მე მაქვსო რომელი,  </p><p>ნურადინ-ფრიდონ სახელ მძეს, მეფე ვარ მუნა მჯდომელი;  </p><p>ესე საზღვარი ჩემია, სადა ხარ გარდამხდომელი,  </p><p>ცოტაა, მაგრა ყოველგნით სიკეთე-მიუწდომელი.  </p><p>601  </p><p>&#171;მამის ძმა და მამა-ჩემი პაპა-ჩემმან გაყვნა ოდეს,  </p><p>ზღვასა შიგან კუნძულია, ჩემად წილად მას იტყოდეს;  </p><p>თვით ბიძასა ჩემსა მიჰხვდა, ვისთა შვილთა აწ დამკოდეს;  </p><p>მათკე დარჩა სანადირო, - არ მივსცემდი, მომერჩოდეს.  </p><p>602  </p><p>&#171;დღეს გამოვე ნადირობას, ზღვისა პირსა ვინადირე,  </p><p>ქორის დევნა მომნდომოდა, მით მრეკელი არ ვახშირე;  </p><p>სპათა ვუთხარ: &#171;მომიცადეთ, მოვიდოდე მეცა ვირე!&#187;  </p><p>ხუთთა ოდენ ბაზიერთა მეტი არა დავიჭირე.  </p><p>603  </p><p>&#171;ნავითა გავე, ზღვისაგან შტო რამე გამოვიდოდა.  </p><p>არ ამოვჰკრეფდი გამყოფთა, ვთქვი, ჩემთა რად დავჰრიდო, და?  </p><p>დამიძაბუნეს, სიმრავლე მე მათი არ გამვიდოდა,  </p><p>ვნადირობდი და ვიზახდი, ხმა ჩემი არ უდიდოდ ა.  </p><p>604  </p><p>&#171;მართლად იჯავრეს, წუნობა მათი თუ ესე ხმდა ვითა!  </p><p>გამომაპარნეს ლაშქარნი, გზანი შემიკრნეს ნავითა,  </p><p>თვით ბიძა-ძენი ჩემნიცა შესხდეს მათითა თავითა,  </p><p>ჩემთა გაუხდეს ლაშქართა ომად მათითა მკლავითა.  </p><p>605  </p><p>&#171;მათი მესმა, დავინახე ზახილი და ხრმალთა ელვა,  </p><p>ნავი ვსთხოვე მენავეთა, მით ვიყივლე მე ერთხელ ვა,  </p><p>ზღვასა შევე, მომეგება მეომარი ვითა ღელვა,  </p><p>სწადდა, მაგრა ვეღარა ქმნეს ჩემი ზედა წამოქელვა.  </p><p>606  </p><p>&#171;კვლა სხვანი დიდნი ლაშქარნი უკანა მომეწეოდეს,  </p><p>იქით და აქათ მომიხდეს, ერთგნით ვერ მომერეოდეს,  </p><p>არ მომწურვოდეს წინანი, ზურგით მესროდეს მე ოდეს,  </p><p>ხრმალსა მივენდევ, გამიტყდა, ისარნი დამელეოდეს.  </p><p>607  </p><p>&#171;მომეჯარნეს, ვეღარა ვქმენ, ნავით ცხენი გარდვიხლტუნვე,  </p><p>ზღვა-ზღვა ცურვით წამოვუვე, ჩემი მჭვრეტი გავაცბუნვე;  </p><p>თანა-მყოლნი ყველაკანი დამიხოცნეს, დამრჩეს მუნვე,  </p><p>ვინცა მდევდის, ვერ შემომხვდის, მივუბრუნდი, მივაბრუნვე.  </p><p>608  </p><p>&#171;აწ იგი იქმნას, რაცაღა ენებოს ღმრთისა წადილსა!  </p><p>ვეჭვ, ჩემი სისხლი არ შეჰრჩეს, ძალი შემწევდეს ქადილსა!  </p><p>ოხრად გავუხდი ყოფასა მათ საღამოსა და დილსა,  </p><p>ვუხმობ ყვავთა და ყორანთა, მათ ზედა ვაქმნევ ხადილსა!&#187;  </p><p>609  </p><p>„ამა ყმამან შემიკვეთა, გული მისკე მიმიბრუნდა.  </p><p>მოვახსენე: &#171;აჩქარება შენი ყოლა არა უნდა,  </p><p>მეცა თანა წამოგყვები, დაიხოცნენ იგი მუნ, და!  </p><p>ჩვენ ორთავე მეომარი განაღამცა შეგვიძრწუნდა!&#187;  </p><p>610  </p><p>„ესეცა ვუთხარ: &#171;ამბავი ჩემი არ გაგეგონების,  </p><p>უფრორე წყნარად გიამბობ, თუ ჟამი ჩვენ გვექონების&#187;.  </p><p>მან მითხრა: &#171;ლხინი საჩემო მაგას რა შეეწონების!  </p><p>დღედ სიკვდილამდის სიცოცხლე შენ ჩემი დაგემონების&#187;.  </p><p>611  </p><p>„მივედით მისსა ქალაქსა ტურფასა, მაგრა ცოტასა;  </p><p>გამოეგებნეს ლაშქარნი, ისხმიდეს მისთვის ოტასა,  </p><p>პირსა იხოკდეს, გაჰყრიდეს ნახოკსა ვით ნაფოტასა,  </p><p>ეხვეოდიან, ჰკოცნიდეს ხრმალსა და სალტე-კოტასა.  </p><p>612  </p><p>„კვლა მოვეწონე, ვეტურფე მე მისი გარდნაკიდარი;  </p><p>შემასხმიდიან ქებასა: „მზეო, შენ ჩვენთვის იდარი!&#187;  </p><p>მივედით, ვნახეთ ქალაქი მისი ტურფა და მდიდარი,  </p><p>ყველასა ტანსა ემოსა ზარქაში განაზიდარი“.  </p></a></body></html>