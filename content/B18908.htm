<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18908" id="chapter-18908"><h1>ლოცვა ავთანდილისა  </h1><p></p><p>809  </p><p>ილოცავს, იტყვის: „მაღალო ღმერთო, ხმელთა და ცათაო,  </p><p>ზოგჯერ მომცემო პატიჟთა, ზოგჯერ კეთილთა მზათაო,  </p><p>უცნაურო და უთქმელო, უფალო უფლებათაო,  </p><p>მომეც დათმობა სურვილთა, მფლობელო გულის-თქმათაო!  </p><p>810  </p><p>„ღმერთო, ღმერთო, გეაჯები, რომელი ჰფლობ ქვენათ ზესა,  </p><p>შენ დაჰბადე მიჯნურობა, შენ აწესებ მისსა წესსა,  </p><p>მე სოფელმან მომაშორვა უკეთესსა ჩემსა მზესა,  </p><p>ნუ აღმოჰფხვრი სიყვარულსა, მისგან ჩემთვის დანათესსა!  </p><p>811  </p><p>„ღმერთო, ღმერთო, მოწყალეო, არვინ მივის შენგან კიდე,  </p><p>შენგან ვითხოვ შეწევნასა, რაზომსაცა გზასა ვვლიდე:  </p><p>მტერთა ძლევა, ზღვათა ღელვა, ღამით მავნე განმარიდე!  </p><p>თუღა დავრჩე, გმსახურებდე, შენდა მსხვერპლსა შევსწირვიდე“.  </p><p>812  </p><p>რა ილოცა, ცხენსა შეჯდა, მალვით კარნი გაიარნა,  </p><p>შერმადინცა დააბრუნა, საბრალომან ცრემლნი ღვარნა;  </p><p>მონა ტირს და მკერდსა იცემს, სისხლმან მისმან კლდენი ღარნა;  </p><p>პატრონისა ვერა-მჭვრეტმან ყმამან რამცა გაიხარნა!  </p></a></body></html>