<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18892" id="chapter-18892"><h1>ტარიელისაგან ხატაეთს წასლვა და დიდი ომი  </h1><p></p><p>420  </p><p>„დილასა შევჯე, ვუბრძანე: &#171;ჰკარით ბუკსა და ნობასა!&#187;  </p><p>სრულთა სპათასა ვერ გითხრობ არ შესასხდომლად მზობასა.  </p><p>ლომმან მივჰმართე ხატაეთს, ვერვინ მიზრახავს ხრდლობასა,  </p><p>უგზოსა ვლიდეს ლაშქარნი, არ გაივლიდეს გზობასა.  </p><p>421  </p><p>„დავაგდე მზღვარი ინდოთა, მევლო პაშტაი ხანია;  </p><p>რამაზის კაცი მემთხვია, ვინ ხატაეთის ხანია,  </p><p>მან მითხრა მოციქულობა გულისა მოსაფხანია:  </p><p>&#171;ჩვენთა მგელთაცა დასჭამენ, ინდონო, თქვენი თხანია&#187;.  </p><p>422  </p><p>„მე შემომძღვნეს რამაზისგან ძღვნად საჭურჭლე საშინელი,  </p><p>მითხრეს: &#171;გკადრებს, - ნუ ამოგვწყვედ, არის შენგან არ-საქმნელი,  </p><p>ზენაარი გამოგვიღე, მით გვაბია ყელსა წნელი,  </p><p>მოურბევლად მოგახსენნეთ თავნი, შვილნი, საქონელი.  </p><p>423  </p><p>&#171;რაცა შეგცოდეთ, შეგვინდევ, თვით ჩვენვე შეგვინანია;  </p><p>თუ ღმრთულებრ შეგვიწყალებდე, აქა ნუ მოვლენ სპანია;  </p><p>ქვეყანა ჩვენი არ აწყდეს, რისხვით არ დაგვტყდენ ცანია;  </p><p>ჩვენ მოგცეთ ციხე-ქალაქი, მოგყვნენ ცოტანი ყმანია&#187;.  </p><p>424  </p><p>„გვერდსა დავისხენ ვაზირნი, ვიუბნეთ, გავიზრახენით;  </p><p>მითხრეს, თუ: &#171;ხარო ყმაწვილი, ბრძენნი მით გკადრებთ, გლახ, ენით:  </p><p>არიან მეტად მუხთალნი, - ჩვენ ერთხელ კვლაცა ვნახენით, -  </p><p>არამცა მოგკლეს ღალატად, არამცა ვივაგლახენით!“  </p><p>425  </p><p>&#171;ჩვენ ამას ვარჩევთ, წახვიდე კარგითა მართ მამაცითა,  </p><p>ლაშქარნი ახლოს გეკიდნენ, სცნობდენ ამბავსა კაცითა;  </p><p>გულ-მართლად იყვნენ, მიენდე, აფიცე ღმრთითა და ცითა,  </p><p>არ დაგმორჩილდენ, შეჰრისხდი რისხვითა კვლა და კვლაცითა&#187;.  </p><p>426  </p><p>„მეკეთა ესე თათბირი, ვაზირთა ნავაზირები;  </p><p>შევსთვალე: &#171;რამაზ მეფეო, ვცან შენი დანაპირები;  </p><p>სიკვდილსა გიჯობს სიცოცხლე, დაგვიდგამს ვერ ქვიტკირები;  </p><p>ლაშქართა დავჰყრი, ცოტათა წამოვალ, შენ კერძ ვირები&#187;.  </p><p>427  </p><p>„მათ ლაშქართაგან სამასნი კარგი მოყმენი, ქველანი  </p><p>თანა წამომყვეს, წა-ცა-ვე, დავყარენ სპანი ყველანი,  </p><p>დავჰვედრე: &#171;სადა მე მევლოს, ვლენით იგივე ველანი,  </p><p>ახლოს მომდევდით, მიშველდით, გიხმობ, თუ მინდენ შველანი&#187;.  </p><p>428  </p><p>„სამ დღე ვიარე, მემთხვია სხვა კაცი მისვე ხანისა.  </p><p>კვლა ეძღვნა უცხო მრავალი შესამოსელი ტანისა,  </p><p>ებრძანა: &#171;მწადსო სიახლე შენ ლაღისა და ჯანისა,  </p><p>რა შეგეყარო, მაშინ სცნა შენ ძღვნობა ამისთანისა&#187;.  </p><p>429  </p><p>„კვლაცა ეთქვა: &#171;მართალია ეზომ ჩემი მონახსენი,  </p><p>მე თვით წინა მოგეგებვი, მესწრაფების ნახვა შენი&#187;.  </p><p>მოვახსენე: &#171;დია, ღმერთო, ბრძანება ვქმნა მეცა თქვენი,  </p><p>ტკბილად ვნახნეთ ერთმანერთი, ვიყვნეთ ვითა მამა-ძენი&#187;.  </p><p>430  </p><p>„მუნით წასრული ჩამოვხე ტევრისა რასმე კიდესა;  </p><p>კვლა მოციქულნი მოვიდეს, სალამად არ დამრიდესა;  </p><p>წინა ტურფათა ტაიჭთა ძღვნად ჩემთვის მოზიდვიდესა:  </p><p>&#171;შენსა ნახვასა მეფენი, - თქვეს, - მართლად ინატრიდესა&#187;.  </p><p>431  </p><p>„მითხრეს: &#171;მეფე მოგახსენებს, მეცა შენ კერძ ვიარები,  </p><p>სახლით ჩემით წამოსრული ხვალე ადრე შეგეყრები&#187;.  </p><p>მოციქულნი დავაყენენ, ხარგა დავდგი, არ მაზრები,  </p><p>მეტად ამოდ ვუალერსე, ერთგან დაწვეს ვით მაყრები.  </p><p>432  </p><p>„კარგი საქმე კაცსა ზედა აზომ თურე არ წახდების:  </p><p>ერთი კაცი უკმო-რე-სწყდა, მოდგა, მალვით მეუბნების:  </p><p>&#171;დიდი მაცო თქვენი ვალი, ჩემგან ძნელად გარდიხდების,  </p><p>გაწირვა და დავიწყება ჩემგან თქვენი არ იქმნების.  </p><p>433  </p><p>&#171;მე მამისა თქვენისაგან ვარ ცოტაი განაზარდი.  </p><p>თქვენი მესმა საღალატო, საცნობელად გამოვვარდი;  </p><p>მკვდარი მიმძიმ სანახავად ტანი მჭევრი, პირი ვარდი,  </p><p>ყველასავე მოგახსენებ, გამიგონე, დამიწყნარდი“.  </p><p>434  </p><p>&#171;რომე ცუდად არ მოჰღორდე, ისი კაცნი გღალატობენ,  </p><p>ერთგან შენთვის დამალულნი სპანი ასჯერ ათასობენ;  </p><p>კვლა სხვაგან გითქს სამი ბევრი, ასრე ფიცხლად მით გიხმობენ,  </p><p>აწვე თავსა არ ეწევი, ფათერაკსა შეგასწრობენ“.  </p><p>435  </p><p>&#171;მეფე ცოტათ მოგეგებვის, ვის მჭვრეტნი ვერ გელევიან;  </p><p>მალვით ჩაიცმენ აბჯარსა, მიენდო, მით გეთნევიან;  </p><p>კვამლსა შეიქმენ, ლაშქარნი ყოველგნით მოგეხვევიან.  </p><p>რა ერთსა გცემდენ ათასნი, ეგრეცა მოგერევიან&#187;.  </p><p>436  </p><p>„მას კაცსა ამოდ ვეუბენ და მადლსა გარდვიხდიდია:  </p><p>&#171;რომე არ მოვკვდე, შემოგზღო, შენ ამას ინატრიდია;  </p><p>აწ ამხანაგთა არ გიგრძნან, წადი, მათთანა ვლიდია,  </p><p>თუ დაგივიწყო, უთუოდ მემცა ვარ განაკიდია!&#187;  </p><p>437  </p><p>„არვის გავენდევ სულ-დგმულსა, დავმალე ვითა ჭორია.  </p><p>რაცა იქმნების, იქმნების, ყოვლი თათბირი სწორია!  </p><p>მაგრა სპათაკენ გავგზავნე კაცი, თუ გზაცა შორია,  </p><p>შევსთვალე: &#171;ფიცხლად წამოდით, მოგრაგნეთ მთა და გორია&#187;.  </p><p>438  </p><p>„მე დილასა მოციქულთა სიტყვა ტკბილი შევუთვალე:  </p><p>&#171;რამაზს ჰკადრეთ: მოგეგებვი, მოდი, მოვალ მეცა მალე&#187;.  </p><p>ნახევარ დღე სხვა ვიარე, ჭირსა თავი არ ვაკრძალე.  </p><p>განგებაა, დღესცა მომკლავს, ქვემცა სადა დავიმალე?!  </p><p>439  </p><p>„ქედსა რასმე გარდავადეგ, მინდორს მტვერი დავინახე;  </p><p>ვთქვი, თუ: &#171;მოვა რამაზ მეფე; ჩემთვის უდგამს თუცა მახე,  </p><p>ჩემი გაჰკვეთს ხორცსა მათსა ხრმალი ბასრი, შუბი ახე&#187;.  </p><p>მაშინ ვუთხარ სპათა ჩემთა, სახე დიდი დავუსახე.  </p><p>440  </p><p>„ვთქვი, თუ: &#171;ძმანო, ისი კაცნი ჩვენ ღალატსა გვიდგებიან,  </p><p>მკლავთა თქვენთა სიმაგრენი ამისთვისმცა რად დალბიან?  </p><p>ვინცა მოკვდეს მეფეთათვის, სულნი მათნი ზეცას რბიან.  </p><p>აწ შევებნეთ ხატაელთა, ხრმალნი ცუდად რას გვაბიან?&#187;  </p><p>441  </p><p>„ვუბრძანე ჩაცმა აბჯრისა ლაღმან სიტყვითა ხაფითა;  </p><p>დავეკაზმენით საომრად ჯაჭვ-ჯავშანითა, ქაფითა;  </p><p>რაზმი დავაწყევ, მივჰმართე, წავე დიდითა სწრაფითა,  </p><p>მას დღესა ჩემი მებრძოლი ჩემმანვე ხრმალმან დაფითა.  </p><p>442  </p><p>„მივეახლენით, </p><p>შეგვატყვეს მათ ტანსა აბჯარ-ცმულობა;  </p><p>კაცი მოვიდა, მომართვა მეფისა მოციქულობა;  </p><p>ეთქვა, თუ: &#171;ჟამად გვაჩნია ჩვენ თქვენი არ-ორგულობა,  </p><p>აბჯრითა გხედავთ, შეგვქმნია აწ ამად გულ-ნაკლულობა&#187;.  </p><p>443  </p><p>„შევსთვალე, თუ: &#171;მეცა ვიცი, რაცა ჩემთვის გაგიგია;  </p><p>თქვენ რასაცა სთათბირობდით, არ იქმნების, არ, იგია!  </p><p>ბრძანეთ, მოდით, შეგვებენით, ვითა წესი და რიგია,  </p><p>მეცა თქვენად დასახოცლად ხელი ხრმალსა დამიგია&#187;.  </p><p>444  </p><p>„რა მივიდა მოციქული, კვლაცა რადღა გამოგზავნეს!  </p><p>კვამლი შექმნეს ლაშქართათვის, დამალული გაამჟღავნეს;  </p><p>სამალავით გამოვიდეს, თავნი ორგნით აქარავნეს,  </p><p>შექმნეს რაზმი მრავალ-კეცი, თუცა, ღმერთო, ვერა მავნეს.  </p><p>445  </p><p>„შუბი ვსთხოვე, ხელი ჩავყავ მუზარადის დასარქმელად;  </p><p>საომარად ატეხილი ვიყავ მათად გამტეხელად;  </p><p>ერთსა წავსწვდი უტევანსა, წავგრძელდი და წავე გრძელად.  </p><p>მათ ურიცხვი რაზმი ეწყო, წყნარად დგეს და აუშლელად.  </p><p>446  </p><p>„ახლოს მივე, შემომხედეს, &#171;შმაგიაო&#187;, ესე თქვესა.  </p><p>მუნ მივჰმართე მკლავ-მაგარმან, სად უფროსი ჯარი დგესა;  </p><p>კაცს შუბი ვჰკარ, ცხენი დავეც, მართ ორნივე მიჰხდეს მზესა,  </p><p>შუბი გატყდა, ხელი ჩავყავ, ვაქებ, ხრმალო, ვინცა გლესა!  </p><p>447  </p><p>„შიგან ასრე გავერივე, გნოლის ჯოგსა ვითა ქორი,  </p><p>კაცი კაცსა შემოვსტყორცი, ცხენ-კაცისა დავდგი გორი;  </p><p>კაცი, ჩემგან განატყორცი ბრუნავს ვითა ტანაჯორი,  </p><p>ერთობ სრულად ამოვწყვიდე წინა კერძო რაზმი ორი.  </p><p>448  </p><p>„ერთობილნი მომეხვივნეს, მგრგვლივ შეიქმნა ომი დიდი;  </p><p>ვჰკრი რასაცა, ვერ დამიდგის, სისხლსა მჩქეფრსა აღმოვღვრიდი;  </p><p>ცხენსა კაცი გაკვეთილი მანდიკურად გარდავჰკიდი.  </p><p>სითცა ვიყვი, გამექციან, მათ შექმნიან ჩემი რიდი.  </p><p>449  </p><p>„საღამო-ჟამ დაიზახა ქედით მათმან დარაჯამან:  </p><p>&#171;ნუღარა სდგათ, წაედითო, კვლა მოგვხედნა რისხვით ცამან:  </p><p>მოვა მტვერი საშინელი, შეგვაშინა ამად ამან,  </p><p>ნუთუ სრულად ამოგვწყვიდნეს უთვალავმან, ბევრმან სპამან&#187;.  </p><p>450  </p><p>„ჩემნი ლაშქარნი, რომელნი წამომეტანნეს მე არა,  </p><p>რა ეცნა, წამოსრულიყვნეს, ღამე-წამორთვით ეარა;  </p><p>ვერ დაიტევდა მინდორი და არე მთათა ეარა,  </p><p>გამოჩნდეს, სცემდეს ტაბლაკსა, ბუკმან ხმა გაიზეარა.  </p><p>451  </p><p>„იგი ნახეს, გასაქცევლად გაემართნეს, შევჰკივლენით;  </p><p>ველნი, ჩვენგან ნაომარნი, ომითავე გარდავვლენით.  </p><p>რამაზ მეფე ჩამოვაგდე, ერთმანერთსა გავეხრმლენით,  </p><p>მისნი სპანი ყველაკანი დავიპყრენით, არ მოვკლენით.  </p><p>452  </p><p>„უკანანიცა ლაშქარნი მოესწრნეს მათ გაქცეულთა,  </p><p>დაუწყეს პყრობა, ჩამოყრა შეშინებულთა, ძლეულთა;  </p><p>ძილისა მიჰხვდა ნაცვალი ძილ-მკრთალთა, ღამე-თეულთა,  </p><p>ტყვეთა მრთელთაცა არ აკლდა კვნესა, მართ ვითა სნეულთა.  </p><p>453  </p><p>„მას ადგილსა ნაომარსა გარდავხედით მოსვენებად.  </p><p>ხელსა ხრმლითა დავეკოდე, წყლულად მაჩნდა, არ-ნაღებად;  </p><p>ჩემნი სპანი მოვიდიან საჭვრეტლად და ჩემად ქებად,  </p><p>ვერ იტყვიან, ვერ მიმხვდარან ქებასაცა მოხსენებად.  </p><p>454  </p><p>„ერთსა კაცსა ეყოფოდეს, დიდებანი რომე მჭირდეს;  </p><p>ზოგთა შორით დამლოციან, ზოგნი კოცნად გამიპირდეს;  </p><p>რომელთაცა გავეზარდე, დიდებულნი ამიტირდეს,  </p><p>ჩემგან ხრმლითა განაკვეთი ნახეს, მეტად გაუკვირდეს.  </p><p>455  </p><p>„გავგზავნენ ყოვლგნით ლაშქარნი, ალაფი ავაღებინე,  </p><p>ერთობ სავსენი მოვიდეს, თავიცა ვალაღებინე,  </p><p>ჩემთა მებრძოლთა სისხლითა მინდორი შევაღებინე,  </p><p>არ ვბრძოლე, კარი ქალაქთა უომრად გავაღებინე.  </p><p>456  </p><p>„რამაზს ვარქვი: &#171;შემიგია საქმე შენი სამუხთალე,  </p><p>აწ ეგრეცა შეპყრობილმან თავი გამოიმართალე,  </p><p>სიმაგრეთა ნუ ამაგრებ, ყველა ხელთა მომათვალე,  </p><p>თვარა შენი შეცოდება მემცა ზედა რად წავსთვალე?&#187;  </p><p>457  </p><p>„რამაზ მითხრა: &#171;აღარ არის ამის მეტი ჩემი ღონე,  </p><p>ერთი ჩემი დიდებული მომეც, ზედა მაპატრონე,  </p><p>ციხოვანთა გავუგზავნო, საუბარი გამიგონე,  </p><p>ხელთა მოგცემ ყველაკასა, განაღამცა შენ გაქონე!&#187;  </p><p>458  </p><p>„მივეც ერთი დიდებული, თანა ყმანი წავატანენ,  </p><p>ციხოვანნი ერთობილნი ჩემს წინაშე მოვიყვანენ,  </p><p>ხელთა მომცნეს სიმაგრენი, ომნი ასრე შევანანენ,  </p><p>საჭურჭლენი სიმრავლითა რასამცა ვით დავაგვანენ!  </p><p>459  </p><p>„მაშინღა შევე ხატაეთს მოვლად და მოსათვალავად;  </p><p>კლიტენი საჭურჭლეთანი მომართვნეს დაუმალავად;  </p><p>ქვეყანა ჩავსხი, ვუბრძანე: &#171;იყვენით თქვენ უკრძალავად,  </p><p>მზემან არ დაგწვენ, იცოდით, დაგყარენ გაუგვალავად&#187;.  </p><p>460  </p><p>„საჭურჭლენი გარდავნახენ თავის-თავის, კიდის-კიდე.  </p><p>უცხო ფერთა საჭურჭლეთა, დავშვრები, თუ მოვსთვალვიდე;  </p><p>ერთგან ვნახე საკვირველი ყაბაჩა და ერთი რიდე,  </p><p>თუმცა ჰნახე, სახელისა ცოდნასაცა ინატრიდე!  </p><p>461  </p><p>„ვერა შევიგენ, რა იყო, ანუ ნაქმარი რაულად!  </p><p>ვისცა ვუჩვენი, უკვირდის, ღმრთისაგან თქვის სასწაულად;  </p><p>არცა ლარულად ჰგებოდა მას ქსელი, არ ორხაულად;  </p><p>სიმტკიცე ჰგვანდის ნაჭედსა, ვთქვი ცეცხლთა შენართაულად.  </p><p>462  </p><p>„იგი საძღვნოდ მისად დავდევ, ვისი შუქი მანათობდა;  </p><p>მეფისათვის დავარჩივე, საარმაღნოდ რაცა სჯობდა:  </p><p>ჯორ-აქლემი ათჯერ ასი, - ყველაკაი წვივ-მაგრობდა, -  </p><p>დატვირთული გავუგზავნე, ამბავსაცა კარგსა სცნობდა“.  </p></a></body></html>