<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18915" id="chapter-18915"><h1>მისლვა ავთანდილისაგან ფრიდონისას  </h1><p></p><p>969  </p><p>ყმა მტირალი სამოცდათ დღე ზღვისა პირსა მივა გზასა;  </p><p>შორით ნახნა, მენავენი მოდიოდეს შიგან ზღვასა;  </p><p>მოიცადა, ჰკითხა: „ვინ ხართ, თქვენ ამისა გნუკევ თქმასა,  </p><p>ეს სამეფო ვისი არის, ან ჰმორჩილობს ვისსა ხმასა?“  </p><p>970  </p><p>მათ მოახსენეს: „ტურფაო სახით და ანაგებითა,  </p><p>გვეუცხოვე და გვეკეთე, მით გეუბნებით ქებითა;  </p><p>აქამდის მზღვარი თურქთაა, მომზღვრეა ფრიდონ მზღვრებითა;  </p><p>ჩვენცა ვისნი ვართ, გიამბობთ, თუ ჭვრეტით არ დავბნდებითა.  </p><p>971  </p><p>„ნურადინ ფრიდონ მეფეა ამა ქვეყნისა ჩვენისა,  </p><p>მოყმე მხნე, უხვი, ძლიერი, ფიცხლად მომხლტომი ცხენისა;  </p><p>ვნება არავის არ ძალ-უც მის მზისა ოდნად მშვენისა,  </p><p>იგია ჩვენი პატრონი, მსგავსი ცით შუქთა მფენისა“.  </p><p>972  </p><p>ყმამან უთხრა: „ძმანო ჩემნო, კარგთა კაცთა გარდგეკიდე;  </p><p>მე მეფესა თქვენსა ვეძებ, მასწავლეთ, თუ სით წავიდე,  </p><p>რა ვიარო, ოდეს მივალ, ან გზასა აქვს რა სიდიდე?“  </p><p>მენავეთა უწინამძღვრეს, არ დააგდეს ზღვისა კიდე.  </p><p>973  </p><p>მოახსენეს: „ესე გზაა მულღაზანზარს მიმავალი,  </p><p>მუნ დაგხვდების მეფე ჩვენი მშვილდ-ფიცხელი, მახვილ-ხრმალი;  </p><p>აქადაღმა ათ დღე მიხვალ ნაკვთად სარო, ფერად ლალი;  </p><p>ვა, რად დაგვწვენ უცხომ უცხო, რად მოგვიდევ ცეცხლებრ ალი!“  </p><p>974  </p><p>ყმამან უთხრა: „მიკვირს, ძმანო, რად ხართ ჩემთვის გულ-მოკლულნი,  </p><p>ანუ ეგრე ვით გეკეთნეს ზამთრის ვარდნი ფერ-ნაკლულნი!  </p><p>თქვენმცა მაშინ გენახენით, ლაღნი ვსხედით, არ საპყრულნი!  </p><p>ჩვენნი მჭვრეტნი დავაშვენნით, ჩვენგან სხდიან მხიარულნი“.  </p><p>975  </p><p>კაცნი წავიდეს; დაბრუნდა ყმა გზასა თავის-წინასა,  </p><p>ვისი ჰგავს ტანი საროსა და ვისი გული რკინასა;  </p><p>მიაცორვებს და მიუბნობს, მოსთქვამს მისსავე ლხინასა,  </p><p>ნარგისნი ქუხან, ცრემლსა წვიმს, ჩარცხის ბროლსა და მინასა.  </p><p>976  </p><p>ვინცა გზას ნახნის უცხონი, ჰმსახურებდიან, ჰყმობდიან,  </p><p>მოვიდოდიან საჭვრეტლად, მას ზედა სტრფიალობდიან,  </p><p>ეძნელებოდის გაშვება, გაყრასა ძლივ დასთმობდიან,  </p><p>გზის ყოლაუზი მისციან, ჰკითხის რა, უამბობდიან.  </p><p>977  </p><p>მულღაზანზარს მიეახლა, ადრე დალევს გზასა გრძელსა;  </p><p>მინდორს ნახა სპა ლაშქართა და ნადირთა ჰგვანდეს მსრველსა,  </p><p>ყოვლგნით ალყა შემოეკრა, მოსდგომოდეს გარე ველსა,  </p><p>ისრვიან და იზახიან, მხეცთა სჭრიან ვითა მჭელსა.  </p><p>978  </p><p>კაცი ემთხვია; მას ჰკითხა ამბავი მის ლაშქარისა,  </p><p>უბრძანა: „ისი ვისია ხმა ზათქისა და ზარისა?“  </p><p>მან უთხრა: „ფრიდონ ხელმწიფე, მეფე მულღაზანზარისა,  </p><p>იგი ნადირობს, შეუკრავს ნაპირი ველ-შამბნარისა“.  </p><p>979  </p><p>მათ ლაშქართაკე წავიდა მით უსახოთა ქცევითა,  </p><p>გამხიარულდა; შვენება მის ყმისა ვთქვიმცა მე ვითა!  </p><p>მისთა გამყრელთა დააზრობს, შემყრელთა დასწვავს მზე ვითა,  </p><p>ნახვა მჭვრეტელთა ახელებს, ტანი ლერწამობს რხევითა.  </p><p>980  </p><p>მათ ლაშქართა ყოლბსა შუა ორბი სითმე გარდმოფრინდა;  </p><p>ყმამან ცხენი შეუტივა, გაამაყდა, არ შეშინდა,  </p><p>შესტყორცა და ჩამოაგდო, დაეცა და სისხლი სდინდა,  </p><p>გარდახდა და ფრთენი დასჭრნა, წყნარად შეჯდა, არ აქშინდა  </p><p>981  </p><p>იგი რა ნახეს მესროლთა, სროლასა მოეშლებოდეს,  </p><p>ალყა დაშალეს, მოვიდეს, მოეხვეოდეს, ბნდებოდეს,  </p><p>იქით და აქათ უვლიდეს, ზოგნი უკანა ჰყვებოდეს,  </p><p>ვერცა ჰკადრებდეს: „ვინ ხარო“, ვერცა რას ეუბნებოდეს.  </p><p>982  </p><p>მინდორსა შიგან გორი დგა, ფრიდონ მას ზედა დგებოდა;  </p><p>ღირსნი მას თანა სროლასა ორმოცი კაცი ჰხლებოდა;  </p><p>მუნ დაემართა ავთანდილ, მას თანა ყოლბი ჰყვებოდა.  </p><p>ფრიდონს უკვირდა: „რა ქმნესო“, მისთა სპათათვის წყრებოდა.  </p><p>983  </p><p>ფრიდონ მონა გამოგზავნა: „წა, ნახენო ისი სპანი,  </p><p>რა ქმნეს, ალყა რად მოშალეს, სად წადიან ვითა ბრმანი?“  </p><p>მონა ფიცხლად მოეგება, ნახა სარო, მორჩი ტანი,  </p><p>დადგა, თვალნი გაურეტდეს, დაავიწყდეს სიტყვის თქმანი.  </p><p>984  </p><p>ავთანდილ ცნა, თუ: „ისია მოამბედ ჩემად რებული.  </p><p>- წა, ჰკადრე შენსა პატრონსა ეს ჩემი დავედრებული:  </p><p>ვარ უცხო ვინმე ღარიბი, საყოფთა მოშორვებული,  </p><p>ძმად-ფიცი ტარიელისი, თქვენს წინა მომგზავრებული“.  </p><p>985  </p><p>მონა წავიდა ფრიდონის თხრობად ამბისა მისისად,  </p><p>უთხრა: „მზე ვნახე მოსრული, ჩანს მანათობლად დღისისად;  </p><p>ვაზრობ, იგიცა დაშმაგდენ, თუ ბრძენთა ნახონ ისი სად;  </p><p>&#171;ვარ ძმაო ტარიელისი შეყრად ფრიდონის მქისისად&#187;„.  </p><p>986  </p><p>რა ტარიელ მოისმინა, ფრიდონს ჭირი უსუბუქდა,  </p><p>თვალთათ ცრემლნი გარდმოსცვივდეს, გული უფრო აუჩუქდა,  </p><p>მონაქროლმან ვარდი დაზრა, წამწამთაგან ბუქი ბუქდა;  </p><p>შეიყარნეს, ერთმანერთი მათგან იქო, არ გაუქდა.  </p><p>987  </p><p>ფიცხლად ჩავლო იგი ქედი, ჩაეგება ფრიდონ წინა;  </p><p>რა შეხედნა, მან ესე თქვა: „თუ არ მზეო, ისი ვინ ა?“  </p><p>მას ჰმეტობდა, რაცა ქება მონისაგან მოესმინა;  </p><p>ერთმანერთსა გარდაუხდეს, ლხინმან ცრემლი აფრქვევინა.  </p><p>988  </p><p>მოეხვივნეს ერთმანერთსა, უცხოობით არ დაჰრიდონ;  </p><p>თვით უსახოდ ფრიდონს ყმა და მოეწონა ყმასა ფრიდონ;  </p><p>რა მჭვრეტელთა იგი ნახონ, მზე მათთანა გააფლიდონ,  </p><p>მომკალ, ბაზარს სხვა მათებრი ივაჭრონ რა, ან გაყიდონ.  </p><p>989  </p><p>ფრიდონისებრნი მოყმენი ვინა ვინ ვით ეგებიან!  </p><p>მაგრა მას ახლვან ქებანი, მართ მეტნი არ მიხვდებიან;  </p><p>მზე უჩინო იქმს მნათობთა, რა ახლოს შეიყრებიან,  </p><p>დღისით ვერ ნათობს სანთელი და ღამით შუქნი ჰკრთებიან.  </p><p>990  </p><p>ცხენთა შესხდეს, გაემართნეს, ფრიდონისსა მივლენ </p><p>სრასა.  </p><p>დაიშალა ნადირობა, მოეშალნეს მხეცთა სრვასა;  </p><p>ავთანდილის ჭვრეტად სპანი იქი-აქათ იქმენ ჯრასა,  </p><p>თქვეს: „ასეთი ხორციელი შეუქმნია, ნეტარ, რასა!“  </p><p>991  </p><p>ყმა ფრიდონს ეტყვის: „ისწრაფვი, ვიცი, ამბისა თხრობასა,  </p><p>გიამბო, ვინ ვარ, სით მოვალ, ვინათგან ჰლამი ცნობასა,  </p><p>ანუ სით ვიცნობ ტარიელს, ანუ რად ვიტყვი ძმობასა,  </p><p>იგი ძმად მიხმობს, ძმა ხარო, თუცა ძლივ ღირს ვარ ყმობასა.  </p><p>992  </p><p>„მე ვარ ყმა როსტან მეფისა, მოყმე არაბეთს ზრდილობით,  </p><p>დიდი სპასპეტი, სახელად მიხმობენ ავთანდილობით,  </p><p>ძე დიდებულთა დიდ-გვართა, ზრდილი მეფეთა შვილობით,  </p><p>საკრძალავი და უკადრი, მყოფი არვისგან ცილობით.  </p><p>993  </p><p>„დღესა ერთსა მეფე შეჯდა, ნადირობას გამოვიდა;  </p><p>მინდორს ვნახეთ, ტარიელ ჯდა, ცრემლთა ღვრიდა, ველთა რწყვიდა,  </p><p>გაგვიკვირდა, გვეუცხოვა, ვაწვიეთ და არ მოვიდა,  </p><p>ჩვენ გვეწყინა, არ ვიცოდით, მას თუ ცეცხლი რაგვარ სწვიდა.  </p><p>994  </p><p>„მეფემან სპანი შეპყრობად შეუზახნა და წყრებოდა;  </p><p>მან უჭირველად დახოცნა, ომი არ მისჭირდებოდა,  </p><p>ზოგსა მხარ-თეძო დაჰლეწა და ზოგთა სული ჰხდებოდა;  </p><p>მუნღა ცნეს, ეტლი მთვარისა რომე არ დაბრუნდებოდა.  </p><p>995  </p><p>„მათ სპათაგან ვერ-შეპყრობა ცნეს მეფეთა მეტად მწყრალთა,  </p><p>თვით შესხდეს და შეუტიეს ამაყთა და არას მკრთალთა.  </p><p>რა ტარიელ მეფე იცნა, მუნღა დაჰკრთა მათთა ხრმალთა,  </p><p>ცხენსა მისცნა სადავენი, დაგვეკარგა წინა თვალთა.  </p><p>996  </p><p>„ვძებნეთ და კვალი ვერ ვპოვეთ, დავსწამეთ ეშმაურობა.  </p><p>მეფე დაჭმუნდა, დაშალა სმა, ნადიმობა, პურობა.  </p><p>მე ვერღა გავძელ მისისა ამბისა ვერ-დასტურობა,  </p><p>გამოვიპარე საძებრად: მწვიდა ცეცხლისა მურობა.  </p><p>997  </p><p>„იგი ვძებნე წელსა სამსა, არ ვიამე არცა ძილი.  </p><p>მათ მასწავლეს, ხატაელნი ვნახენ მისგან დაკოდილი;  </p><p>ვპოვე ვარდი მოყვითანო, შუქ-მკრთალი და ფერ-მიხდილი,  </p><p>შემიტკბო და შემიყვარა, ვითა ძმა და ვითა შვილი.  </p><p>998  </p><p>„ქვაბნი წაუხმან დევთათვის, სრულად გამესისხლებია;  </p><p>მუნ ასმათ ახლავს მარტოსა, სხვა არვინ უახლებია;  </p><p>მას მუდამ ძველი ცეცხლი სწვავს, არ ახალ, არ ახლებია,  </p><p>ვა ჰმართებს მისსა გაყრილსა, შავი ხლა თავსა ჰხლებია.  </p><p>999  </p><p>„ქალი მარტო ქვაბსა შიგან ზის მტირალი, ცრემლ-ნაწთომი;  </p><p>ყმა ნადირსა უნადირებს, ლომის ლეკვსა ვითა ლომი,  </p><p>მიართმევს და იმით არჩენს იგი, ერთგან ვერ-დამდგომი,  </p><p>მისგან კიდე სანახავად არა უნდა კაცთა ტომი.  </p><p>1000  </p><p>„მე უცხოს უცხომ მანატრა მოსმენა სანატრელისა,  </p><p>მითხრა ამბავი მისი და მისისა სასურველისა.  </p><p>რა ჭირნი დათმნა, ვერ იტყვის აწ ენა ესე ხელისა,  </p><p>ჰკლავს სურვილი და ვერ-ჭვრეტა მისისა დამმარხველისა.  </p><p>1001  </p><p>„ვითა მთვარე დაუდგრომლად იარების, არ დადგების;  </p><p>მასვე ცხენსა შენეულსა ზის, აროდეს გარდახდების;  </p><p>არას ნახავს პირ-მეტყველსა, ვით ნადირი კაცთა ჰკრთების.  </p><p>ვა მე, მისსა მგონებელსა, ვა მას, ვინცა მისთვის კვდების!  </p><p>1002  </p><p>„მის ყმისა ცეცხლი მედების, ვტირი ცრემლითა ცხელითა;  </p><p>შემებრალნეს და გავშმაგდი, გავხე გულითა ხელითა;  </p><p>მომინდა მისთა წამალთა ძებნა ზღვითა და ხმელითა;  </p><p>შევიქეც, ვნახენ მეფენი, მყოფნი გულითა ბნელითა.  </p><p>1003  </p><p>„დავეთხოვე და გამიწყრა, მეფე მიეცა ჭმუნვასა.  </p><p>დავყარენ ჩემნი ლაშქარნი, მით იძახიან მუნ ვასა;  </p><p>გამოვიპარე, დავეხსენ სისხლისა ცრემლთა წურვასა,  </p><p>აწ ვეძებ მისთა წამალთა, ვიქმ იქით-აქათ ბრუნვასა.  </p><p>1004  </p><p>„შენი მან მითხრა ამბავი მისგან ძმობისა შენისა,  </p><p>აწ მიპოვნიხარ უებრო, შენ - საქებარი ენისა;  </p><p>გამომირჩიე, სით მიჯობს ძებნა მის მზისა ზენისა,  </p><p>მისთა მჭვრეტელთა ლხინისა, ვერ-მჭვრეტთა ამაზრზენისა“.  </p><p>1005  </p><p>აწ ფრიდონ იწვის სიტყვითა მის ყმისა ნაუბარითა;  </p><p>ორნივე სწორად მოთქმიდეს მოთქმითა საქებარითა,  </p><p>გულ-ამოსკვნილნი გულითა ტირან ვერ-დამთმობარითა,  </p><p>მუნ ვარდსა წყლითა ცხელითა რწყვენ ტევრთა საგუბარითა.  </p><p>1006  </p><p>ლაშქართა შიგან შეიქმნა ხმა ტირილისა დიდისა,  </p><p>ზოგთაგან ხოკა პირისა, ზოგთაგან სრევა რიდისა.  </p><p>ფრიდონ ტირს, მოთქვამს ხმა-მაღლად, გაყრილი წლისა შვიდისა:  </p><p>„უხანობა და სიცრუვე, ვა, საწურთოსა ფლიდისა!“  </p><p>1007  </p><p>ფრიდონ მოთქვამს: „რა შეგასხა, ვერ-საქებო, ვერ-სათქმელო!  </p><p>ხმელთა მზეო, სამყაროსა მზისა ეტლთა გარდამსმელო,  </p><p>მოახლეთა სალხინოო, სიცოცხლეო, სულთა მდგმელო,  </p><p>ცისა ეტლთა სინათლეო, დამწველო და დამანთქმელო!  </p><p>1008  </p><p>რა მოგეშორვე, მას აქათ სიცოცხლე მომძულვებია;  </p><p>თუცა შენ ჩემად არა გცალს, მე შენთვის მომსურვებია;  </p><p>შენ უჩემობა ლხინად გიჩნს, მე დია მიმჭირვებია,  </p><p>ოხერ სიცოცხლე უშენოდ, სოფელი გამარმებია!“  </p><p>1009  </p><p>ფრიდონ თქვნა ესე სიტყვანი მოთქმითა შვენიერითა;  </p><p>სული დაიღეს, დადუმდეს, მივლენ არ თურე მღერითა.  </p><p>ავთანდილ მჭვრეტთა აშვენებს ტურფითა აერ-ფერითა,  </p><p>მელნისა ტბათა მიჯარვით ჰბურავს გიშრისა ჭერითა.  </p><p>1010  </p><p>ქალაქს შევიდეს, მუნ დაჰხვდა სრა მოკაზმული სრულითა,  </p><p>სახელმწიფოთა ყოვლითა გასაგებლითა სრულითა;  </p><p>მონანი ტურფად მოსილნი წესითა იყვნეს რულითა!  </p><p>შეჰფრფინვიდიან ავთანდილს გულითა სულ-წასრულითა.  </p><p>1011  </p><p>შევიდეს და დიდი შექმნეს ჯალაბობა, არ ხალვათი:  </p><p>იქით-აქათ დიდებულნი წარიგებით ათჯერ ათი;  </p><p>თვით ორნივე ერთგან დასხდეს; ვინმცა ვით თქვა ქება მათი!  </p><p>ბროლ-ბადახშსა აშვენებდა ზოგან მინა, ზოგან სათი.  </p><p>1012  </p><p>დასხდეს, შეიქმნა პურობა, გაამრავლებდეს მახალსა,  </p><p>უმასპინძლებდეს ავთანდილს, ვითა </p><p>მზახალი მზახალსა,  </p><p>მოიღებდიან ჭურჭელსა ტურფასა, ახალ-ახალსა,  </p><p>მაგრა მის ყმისა მჭვრეტელთა გული მიეცა, გლახ, ალსა.  </p><p>1013  </p><p>მას დღე სვეს, ჭამეს, გარდახდა ნადიმი მსმელთა დასისა.  </p><p>გათენდა, ბანეს ავთანდილ, რიცხვი ძეს მუნ ატლასისა,  </p><p>შესამოსელი შეჰმოსეს დრაჰკნისა ბევრ-ათასისა,  </p><p>შეარტყეს წელთა სარტყელი, დაუდებელი ფასისა.  </p><p>1014  </p><p>ყმამან დაყვნა დღენი რამე, თუცა ყოვნას ვერა სთმობდა,  </p><p>ფრიდონს თანა ნადირობას გავიდის და თამაშობდა,  </p><p>სწორად ჰხოცდის შორს და ახლოს, თუ რას ხელსა მიაპყროდა,  </p><p>მისი სროლა მშვილდოსანსა ყველაკასა აწბილობდა.  </p><p>1015  </p><p>ყმა ფრიდონს ეტყვის: „გესმოდეს ჩემი აწ მონახსენები:  </p><p>მე შენი გაყრა სიკვდილად მიჩნს და მით თავსა ვევნები,  </p><p>მაგრა არა მცალს დღე-კრულსა, ცეცხლი მწვავს მოუთმენები,  </p><p>გზა გრძელი, საქმე სასწრაფო მიც, დია დავეყენები.  </p><p>1016  </p><p>„მართალ არს, შენი გამყრელი თვალთათ თუ ცრემლსა ღვრიდესა,  </p><p>დღეს წარუვალი ვერა ვარ, მით ცეცხლი სხვაცა მწვიდესა;  </p><p>დგომა მგზავრისა ცთომაა, კარგსა იქმს, თავსა სწვრთიდესა;  </p><p>სადა გინახავს იგი მზე, წამომყევ ზღვისა კიდესა“.  </p><p>1017  </p><p>ფრიდონ უთხრა: „დასაშლელი ჩემგან არა არ გეთხრობის;  </p><p>ვიცი, რომე აღარა გცალს, შენ ლახვარი სხვა გესობის;  </p><p>წადი, ღმერთი გიწინამძღვრებს, მტერი შენი დაემხობის,  </p><p>მაგრა თქვი, თუ უშენობა ჩემგან ვითა დაითმობის?  </p><p>1018  </p><p>„ამას გკადრებ, არ ეგების მარტოსაგან წასლვა შენი;  </p><p>თანა ყმათა წამოგატან, იმსახურენ, იახლენი,  </p><p>აბჯარი და საგებელი, ერთი ჯორი, ერთი ცხენი.  </p><p>არ წაიტან, გაირჯები ღაწვი-ვარდი ცრემლ-ნადენი“.  </p><p>1019  </p><p>მოასხნა ოთხნი მონანი, მისანდობელნი გულითა,  </p><p>სრული აბჯარი საკაცო ქაფითა, საბარკულითა,  </p><p>სამოცი ლიტრი წითელი აწონით, არ-ნაკლულითა,  </p><p>ერთი ტაიჭი უებრო, მით უნაგრითა სრულითა.  </p><p>1020  </p><p>ერთსა ჯორსა წვივ-მაგარსა საგებელი აუკიდა;  </p><p>წავიდა და ფრიდონ შეჯდა, მასთანავე გამოვიდა.  </p><p>აწ გაყრისა მომლოდნესა ედებოდა ცეცხლი, სწვიდა,  </p><p>მოთქვამს: „თუმცა მზე გვეახლა, ჩვენ ზამთარი ვერ დაგვზრვიდა“.  </p><p>1021  </p><p>ზარი მის ყმისა გაყრისა გახდა, მიეცნეს წუხილსა.  </p><p>მოატყდეს მოქალაქენი, ლარსა ვინ ჰყიდდა, თუ ხილსა;  </p><p>ხმა ზახილისა მათისა ჰგვანდა აერთა ქუხილსა,  </p><p>იტყოდეს: „მზესა მოვჰშორდით, მო, თვალნი მივსცნეთ წუხილსა!“  </p><p>1022  </p><p>ქალაქი გავლეს, მივიდეს პირსა დიდისა ზღვისასა,  </p><p>მაშინ ფრიდონის ნახულსა, ნასაჯდომევსა მზისასა,  </p><p>მუნ დაადენდეს ნაკადსა სისხლისა ცრემლთა ტბისასა,  </p><p>ფრიდონ უამბობს ამბავსა მის მნათობისა ტყვისასა:  </p><p>1023  </p><p>„აქა მათ ზანგთა მონათა მზე მოიყვანეს ნავითა,  </p><p>კბილ-თეთრი, ბაგე-ბადახში, სახედავითა შავითა;  </p><p>ცხენი გავქუსლე, გავაგე წაგვრა ხრმლითა და მკლავითა,  </p><p>შორს მნახეს, ადრე გამექცეს, ნავი მფრინველი ჩნდა ვითა“.  </p><p>1024  </p><p>მოეხვივნეს ერთმანერთსა, გაამრავლნეს ცრემლთა ღვრანი,  </p><p>აკოცეს და გაუახლდეს მათ ორთავე მათნი წვანი,  </p><p>გაიყარნეს გაუყრელნი ძმად-ფიცნი და ვითა ძმანი,  </p><p>ფრიდონ დადგა, ყმა წავიდა, შემხედველთა მკლველი ტანი.  </p></a></body></html>