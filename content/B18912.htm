<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18912" id="chapter-18912"><h1>მბობა ტარიელისაგან ლომ-ვეფხის დახოცისა  </h1><p></p><p>906  </p><p>„რა წამეკიდა, ყველაი წვრილად გიამბო ენითა,  </p><p>მერმეღა გაბრჭევ მართალი მაგა გულითა ბრძენითა;  </p><p>შენ მოგელოდი, მიმჭირდა მოლოდინითა შენითა,  </p><p>ქვაბს ვეღარ გავძელ, მინდორთა მოვლა მომინდა ცხენითა.  </p><p>907  </p><p>„იმა ქედსა გარდავადეგ, იგი შამბნი მომეარნეს;  </p><p>ერთი ლომი, ერთი ვეფხი შეკრბეს, ერთად შეიყარნეს,  </p><p>ჰგვანდეს რათმე მოყვარულთა, მათი ნახვა გამეხარნეს,  </p><p>მათ რა უყვეს ერთმანერთსა, გამიკვირდეს, შემეზარნეს.  </p><p>908  </p><p>„ქედსა გარდავდეგ, ლომ-ვეფხნი მოვიდეს ერთგან რებულნი, -  </p><p>სახედ ვამსგავსე მიჯნურთა, ცეცხლნი დამევსეს დებულნი, -  </p><p>შეიყარნეს და შეიბნეს, იბრძოდეს გამწარებულნი,  </p><p>ლომი სდევს, ვეფხი მიურბის, იყვნეს არ ჩემგან ქებულნი.  </p><p>909  </p><p>„პირველ ამოდ ილაღობეს, მერმე მედგრად წაიკიდნეს:  </p><p>თვითო ტოტი ერთმანერთსა ჰკრეს, სიკვდილსა არ დაჰრიდნეს;  </p><p>გამოჰრიდა ვეფხმან გული, - დედათამცა გამოჰრიდნეს! -  </p><p>ლომი მედგრად გაეკიდა, იგი ვერვინ დაამშვიდნეს.  </p><p>910  </p><p>ლომსა დავუგმე ნაქმარი, ვარქვი: &#171;არა ხარ ცნობასა,  </p><p>შენ საყვარელსა რად აწყენ? ფუ მაგა მამაცობასა!&#187;  </p><p>ხრმალ-გამოწვდილი მივუხე, მივეც ლახვართა სობასა,  </p><p>თავსა გარდავჰკარ, მო-ცა-ვკალ, დავჰხსენ სოფლისა თმობასა.  </p><p>911  </p><p>„ხრმალი გავტყორცე, გარდვიჭერ, ვეფხი შევიპყარ ხელითა;  </p><p>მის გამო კოცნა მომინდა, ვინ მწვავს ცეცხლითა ცხელითა;  </p><p>მიღრინვიდა და მაწყენდა ბრჭალითა სისხლთა მღვრელითა,  </p><p>ვეღარ გავუძელ, იგიცა მოვკალ გულითა ხელითა.  </p><p>912  </p><p>რაზომსაცა ვამშვიდებდი, ვეფხი ვერა დავამშვიდე,  </p><p>გავგულისდი, მოვიქნივე, ვჰკარ მიწასა, დავაწყვიდე;  </p><p>მომეგონა, ოდეს ჩემსა საყვარელსა წავეკიდე;  </p><p>სული სრულად არ ამომხდეს, რას გიკვირს, რომ ცრემლსა ვჰღვრიდე!  </p><p>913  </p><p>„აჰა, ძმაო, მითხრობია ჭირი ჩემი, რაცა მჭირდა;  </p><p>სულთა დგმაცა არა მმართებს, ასრე გასლვა რად გიკვირდა!  </p><p>სიცოცხლესა გავეყარე, სიკვდილიცა დამიძვირდა“.  </p><p>ესე სიტყვა დაასრულა, ყმამან სულთქნა, ა-ცა-ტირდა.  </p><p>914  </p><p>ავთანდილცა მასთანავე ტიროდა და ცრემლსა ჰღვრიდა;  </p><p>უთხრა: „დათმე, ნუ მოჰკვდები, გულსა სრულად ნუ დასჭრი და!  </p><p>ღმერთი მაგას მოწყალეობს, თუცა ჭირმან არ გაგრიდა;  </p><p>თუმც უნდოდით გასაყრელად, პირველ ერთად არ შეგყრიდა.  </p><p>915  </p><p>„სდევს მიჯნურსა ფათერაკი, საწუთროსა დაანავღლებს,  </p><p>მაგრა ბოლოდ ლხინსა მისცემს, ვინცა პირველ ჭირსა გასძლებს;  </p><p>მიჯნურობა საჭიროა, მით სიკვდილსა მიგვაახლებს,  </p><p>გასწავლულსა გააშმაგებს, უსწავლელსა გაასწავლებს“.  </p></a></body></html>