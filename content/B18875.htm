<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18875" id="chapter-18875"><h1>დასაწყისი  </h1><p></p><p>1  </p><p>რომელმან შექმნა სამყარო ძალითა მით ძლიერითა,  </p><p>ზეგარდმო არსნი სულითა ყვნა ზეცით მონაბერითა,  </p><p>ჩვენ, კაცთა, მოგვცა ქვეყანა, გვაქვს უთვალავი ფერითა,  </p><p>მისგან არს ყოვლი ხელმწიფე სახითა მის მიერითა.  </p><p>2  </p><p>ჰე, ღმერთო ერთო, შენ შეჰქმენ სახე ყოვლისა ტანისა,  </p><p>შენ დამიფარე, ძლევა მეც დათრგუნვად მე სატანისა,  </p><p>მომეც მიჯნურთა სურვილი, სიკვდიდმდე გასატანისა,  </p><p>ცოდვათა შესუბუქება, მუნ თანა წასატანისა.  </p><p>3  </p><p>ვის ჰშვენის, - ლომსა, - ხმარება შუბისა, ფარ-შიმშერისა,  </p><p>- მეფისა მზის თამარისა, ღაწვ-ბადახშ, თმა-გიშერისა, -  </p><p>მას, არა ვიცი, შევჰკადრო შესხმა ხოტბისა, შე, რისა?  </p><p>მისთა მჭვრეტელთა ყანდისა მირთმა ხამს მართ, მი, შერისა.  </p><p>4  </p><p>თამარს ვაქებდეთ მეფესა სისხლისა ცრემლ-დათხეული,  </p><p>ვთქვენი ქებანი ვისნი მე არ-ავად გამორჩეული.  </p><p>მელნად ვიხმარე გიშრის ტბა და კალმად მე ნა რხეული,  </p><p>ვინცა ისმინოს, დაესვას ლახვარი გულსა ხეული.  </p><p>5  </p><p>მიბრძანეს მათად საქებრად თქმა ლექსებისა ტკბილისა,  </p><p>ქება წარბთა და წამწამთა, თმათა და ბაგე-კბილისა,  </p><p>ბროლ-ბადახშისა თლილისა, მის მიჯრით მიწყობილისა.  </p><p>გასტეხს ქვასაცა მაგარსა გრდემლი ტყვიისა ლბილისა.  </p><p>6  </p><p>აწ ენა მინდა გამოთქმად, გული და ხელოვანება, -  </p><p>ძალი მომეც და შეწევნა შენგნით მაქვს, მივსცე გონება;  </p><p>მით შევეწივნეთ ტარიელს, ტურფადცა უნდა ხსენება,  </p><p>მათ სამთა გმირთა მნათობთა სჭირს ერთმანერთის მონება.  </p><p>7  </p><p>მო, დავსხდეთ, ტარიელისთვის ცრემლი გვდის შეუშრობელი;  </p><p>მისებრი მართ დაბადებით ვინმცა ყოფილა შობილი!  </p><p>დავჯე, რუსთველმან გავლექსე, მისთვის გულს ლახვარ-სობილი,  </p><p>აქამდის ამბად ნათქვამი, აწ მარგალიტი წყობილი.  </p><p>8  </p><p>მე, რუსთველი ხელობითა, ვიქმ საქმესა ამა დარი:  </p><p>ვის ჰმორჩილობს ჯარი სპათა, მისთვის ვხელობ, მისთვის მკვდარი;  </p><p>დავუძლურდი, მიჯნურთათვის კვლა წამალი არსით არი,  </p><p>ანუ მომცეს განკურნება, ანუ მიწა მე სამარი.  </p><p>9  </p><p>ესე ამბავი სპარსული, ქართულად ნათარგმანები,  </p><p>ვით მარგალიტი ობოლი, ხელის-ხელ საგოგმანები,  </p><p>ვპოვე და ლექსად გარდავთქვი, საქმე ვქმენ საჭოჭმანები,  </p><p>ჩემმან ხელ-მქმნელმან დამმართოს ლაღმან და ლამაზმან ნები.  </p><p>10  </p><p>თვალთა, მისგან უნათლოთა, ენატრამცა ახლად ჩენა;  </p><p>აჰა, გული გამიჯნურდა, მიჰხვდომია ველთა რბენა!  </p><p>მიაჯეთ ვინ, ხორცთა დაწვა კმა არს, მისცეს სულთა ლხენა.  </p><p>სამთა ფერთა საქებელთა ლამის ლექსთა უნდა ვლენა.  </p><p>11  </p><p>რაცა ვის რა ბედმან მისცეს, დასჯერდეს და მას უბნობდეს:  </p><p>მუშა მიწყივ მუშაკობდეს, მეომარი გულოვნობდეს;  </p><p>კვლა მიჯნურსა მიჯნურობა უყვარდეს და გამოსცნობდეს,  </p><p>არცა ვისგან დაიწუნოს, არცა სხვათა უწუნობდეს.  </p><p>12  </p><p>შაირობა პირველადვე სიბრძნისაა ერთი დარგი,  </p><p>საღმრთო, საღმრთოდ გასაგონი, მსმენელთათვის დიდი მარგი,  </p><p>კვლა აქაცა ეამების, ვინცა ისმენს კაცი ვარგი;  </p><p>გრძელი სიტყვა მოკლედ ითქმის, შაირია ამად კარგი.  </p><p>13  </p><p>ვითა ცხენსა შარა გრძელი და გამოსცდის დიდი რბევა,  </p><p>მობურთალსა - მოედანი, მართლად ცემა, მარჯვედ ქნევა,  </p><p>მართ აგრევე მელექსესა - ლექსთა გრძელთა თქმა და ხევა,  </p><p>რა მისჭირდეს საუბარი და დაუწყოს ლექსმან ლევა.  </p><p>14  </p><p>მაშინღა ნახეთ მელექსე და მისი მოშაირობა,  </p><p>რა ვეღარ მიჰხვდეს ქართულსა, დაუწყოს ლექსმან ძვირობა,  </p><p>არ შეამოკლოს ქართული, არა ქმნას სიტყვა-მცირობა,  </p><p>ხელ-მარჯვედ სცემდეს ჩოგანსა, იხმაროს დიდი გმირობა.  </p><p>15  </p><p>მოშაირე არა ჰქვიან, თუ სადმე თქვას ერთი, ორი;  </p><p>თავი ყოლა ნუ ჰგონია მელექსეთა კარგთა სწორი;  </p><p>განაღა თქვას ერთი, ორი, უმსგავსო და შორი-შორი,  </p><p>მაგრა იტყვის: „ჩემი სჯობსო“, უცილობლობს ვითა ჯორი.  </p><p>16  </p><p>მეორე ლექსი ცოტაი, ნაწილი მოშაირეთა,  </p><p>არ ძალ-უც სრულ-ქმნა სიტყვათა, გულისა გასაგმირეთა, -  </p><p>ვამსგავსე მშვილდი ბედითი ყმაწვილთა მონადირეთა:  </p><p>დიდსა ვერ მოჰკლვენ, ხელად აქვს ხოცა ნადირთა მცირეთა.  </p><p>17  </p><p>მესამე ლექსი კარგია სანადიმოდ, სამღერელად,  </p><p>სააშიკოდ, სალაღობოდ, ამხანაგთა სათრეველად;  </p><p>ჩვენ მათიცა გვეამების, რაცა ოდენ თქვან ნათელად.  </p><p>მოშაირე არა ჰქვიან, ვერას იტყვის ვინცა გრძელად.  </p><p>18  </p><p>ხამს, მელექსე ნაჭირვებსა მისსა ცუდად არ აბრკმობდეს,  </p><p>ერთი უჩნდეს სამიჯნურო, ერთსა ვისმე აშიკობდეს,  </p><p>ყოვლსა მისთვის ხელოვნობდეს, მას აქებდეს, მას ამკობდეს,  </p><p>მისგან კიდე ნურა უნდა, მისთვის ენა მუსიკობდეს.  </p><p>19  </p><p>ჩემი აწ ცანით ყოველმან, მას ვაქებ, ვინცა მიქია;  </p><p>ესე მიჩნს დიდად სახელად, არ თავი გამიქიქია!  </p><p>იგია ჩემი სიცოცხლე, უწყალო ვითა ჯიქია;  </p><p>მისი სახელი შეფარვით ქვემორე მითქვამს, მიქია.  </p><p>20  </p><p>ვთქვა მიჯნურობა პირველი და ტომი გვართა ზენათა,  </p><p>ძნელად სათქმელი, საჭირო გამოსაგები ენათა;  </p><p>იგია საქმე საზეო, მომცემი აღმაფრენათა;  </p><p>ვინცა ეცდების, თმობამცა ჰქონდა მრავალთა წყენათა.  </p><p>21  </p><p>მას ერთსა მიჯნურობასა ჭკვიანნი ვერ მიჰხვდებიან,  </p><p>ენა დაშვრების, მსმენლისა ყურნიცა დავალდებიან;  </p><p>ვთქვენ ხელობანი ქვენანი, რომელნი ხორცთა ჰხვდებიან;  </p><p>მართ მასვე ჰბაძვენ, თუ ოდეს არ სიძვენ, შორით ბნდებიან.  </p><p>22  </p><p>მიჯნური შმაგსა გვიქვიან არაბულითა ენითა,  </p><p>მით რომე შმაგობს მისისა ვერ-მიხვდომისა წყენითა;  </p><p>ზოგთა აქვს საღმრთო სიახლე, დაშვრების აღმაფრენითა,  </p><p>კვლა ზოგთა ქვე უც ბუნება კეკლუცთა ზედან ფრფენითა.  </p><p>23  </p><p>მიჯნურსა თვალად სიტურფე ჰმართებს, მართ ვითა მზეობა,  </p><p>სიბრძნე, სიმდიდრე, სიუხვე, სიყმე და მოცალეობა,  </p><p>ენა, გონება, დათმობა, მძლეთა მებრძოლთა მძლეობა.  </p><p>ვისცა ეს სრულად არა სჭირს, აკლია მიჯნურთ ზნეობა.  </p><p>24  </p><p>მიჯნურობა არის ტურფა, საცოდნელად ძნელი გვარი;  </p><p>მიჯნურობა სხვა რამეა, არ სიძვისა დასადარი:  </p><p>იგი სხვაა, სიძვა სხვაა, შუა უზის დიდი მზღვარი,  </p><p>ნუვინ გაჰრევთ ერთმანერთსა, გესმას ჩემი ნაუბარი!  </p><p>25  </p><p>ხამს მიჯნური ხანიერი, არ მეძავი, ბილწი, მრუში,  </p><p>რა მოჰშორდეს მოყვარესა, გაამრავლოს სულთქმა, უში,  </p><p>გული ერთსა დააჯეროს, კუშტი მიჰხვდეს, თუნდა ქუში;  </p><p>მძულს უგულო სიყვარული, ხვევნა, კოცნა, მტლაშა-მტლუში.  </p><p>26  </p><p>ამა საქმესა მიჯნური ნუ უხმობს მიჯნურობასა:  </p><p>დღეს ერთი უნდეს, ხვალე სხვა, სთმობდეს გაყრისა თმობასა;  </p><p>ესე მღერასა ბედითსა ჰგავს ვაჟთა, ყმაწვილობასა.  </p><p>კარგი მიჯნური იგია, ვინ იქმს სოფლისა თმობასა.  </p><p>27  </p><p>არს პირველი მიჯნურობა არ-დაჩენა ჭირთა, მალვა,  </p><p>თავის-წინა იგონებდეს, ნიადაგმცა ჰქონდა ხალვა,  </p><p>შორით ბნედა, შორით კვდომა, შორით დაგვა, შორით ალვა,  </p><p>დათმოს წყრომა მოყვრისაგან, მისი ჰქონდეს შიში, კრძალვა.  </p><p>28  </p><p>ხამს, თავისსა ხვაშიადსა არვისთანა ამჟღავნებდეს,  </p><p>არ ბედითად „ჰაის“ ზმიდეს, მოყვარესა აყივნებდეს,  </p><p>არსით უჩნდეს მიჯნურობა, არასადა იფერებდეს,  </p><p>მისთვის ჭირი ლხინად უჩნდეს, მისთვის ცეცხლსა მოიდებდეს.  </p><p>29  </p><p>მას უშმაგო ვით მიენდოს, ვინ მოყვარე გაამჟღავნოს?  </p><p>ამის მეტი რამცა ირგო: მას ავნოს და თვითცა ივნოს.  </p><p>რათამცაღა ასახელა, რა სიტყვითა მოაყივნოს?  </p><p>რა ჰგავა, თუ მოყვარესა კაცმან გული არ ატკივნოს!  </p><p>30  </p><p>მიკვირს, კაცი რად იფერებს საყვარლისა სიყვარულსა:  </p><p>ვინცა უყვარს, რად აყივნებს მისთვის მკვდარსა, მისთვის წყლულსა?!  </p><p>თუ არ უყვარს, რად არა სძულს? რად აყივნებს, რაცა სძულსა?!  </p><p>ავსა კაცსა ავი სიტყვა ურჩევნია სულსა, გულსა.  </p><p>31  </p><p>თუ მოყვარე მოყვრისათვის ტირს, ტირილსა ემართლების;  </p><p>სიარული, მარტოობა ჰშვენის, გაჭრად დაეთვლების;  </p><p>იგონებდეს, მისგან კიდე ნურაოდეს მოეცლების,  </p><p>არ დააჩნდეს მიჯნურობა, სჯობს, თუ კაცსა ეახლების.  </p></a></body></html>