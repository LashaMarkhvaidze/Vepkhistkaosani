<?xml version='1.0' encoding='utf-8'?><html xmlns="http://www.w3.org/1999/xhtml"><head><meta name="ProgId" content="Word.Document"/><meta name="Generator" content="Microsoft Word 9"/><meta name="Originator" content="Microsoft Word 9"/><title>ვეფხისტყაოსანი</title><meta http-equiv="Content-Type" content="text/html; charset=utf-8"/><link href="../stylesheet.css" type="text/css" rel="stylesheet"/><link href="../page_styles.css" type="text/css" rel="stylesheet"/></head><body><a name="chapter-18882" id="chapter-18882"><h1>ამბავი ავთანდილისა, ასმათს რომ ეუბნების ქვაბშიგან  </h1><p></p><p>230  </p><p>ჩამოვიდა, ცხენი ახსნა, მისგან ხესა გამობმული,  </p><p>ზედა შეჯდა, გაემართა, ქვაბი დახვდა კარ-განხმული.  </p><p>მუნით ქალი გამოიჭრა გულ-მდუღარე, ცრემლ-დასხმული,  </p><p>ეგონა, თუ: დაბრუნდაო პირი ვარდი, ბროლ-ბაკმული.  </p><p>231  </p><p>ვერ იცნა, - სახე არ ჰგვანდა მისი მის ყმისა სახესა, -  </p><p>ფიცხლა გაიქცა, მიჰმართა ზახილით კლდესა და ხესა;  </p><p>ყმა გარდაიჭრა, დააბა, ვითა კაკაბი მახესა;  </p><p>ხმას სცემდეს კლდენი ქალისა ზახილსა მუნ ერთ-სახესა.  </p><p>232  </p><p>მას ყმასა თავი არ მისცა, ჭვრეტადცა ებილწებოდა,  </p><p>ვითა კაკაბი არწივსა ქვეშე მი და მო ძრწებოდა,  </p><p>ტარიელს ვისმე უზახდა მწედ, თუცა არ ემწებოდა,  </p><p>ავთანდილ მუხლთა უყრიდა, თითითა ეხვეწებოდა.  </p><p>233  </p><p>ეტყოდა: „სულე! რამც გიყავ? კაცი ვარ, ადამიანი,  </p><p>უფერო-ქმნილნი მინახვან ვარდნი და ისი იანი,  </p><p>მისი რამ მითხარ, ვინ არის ტან-სარო, პირ-ბაკმიანი?  </p><p>სხვად არას გიზამ, ნუ გეშის, ნუ ჰყივი აგრე ხმიანი“.  </p><p>234  </p><p>ქალი ეტყოდა ტირილით, სარჩელი უგავს ბრჭობასა:  </p><p>„თუ არ შმაგი ხარ, დამეხსენ; შმაგი ხარ, მოდი ცნობასა!  </p><p>აწ მეტად ძნელსა საქმესა მნუკევ ადვილად თხრობასა;  </p><p>ცუდად ნუ სცთები, ნუ ელი მაგა ამბისა მბობასა“.  </p><p>235  </p><p>კვლა ეტყვის: „ყმაო, რა გინდა, ანუ მენუკვი მე რასა?  </p><p>მაგა საქმისა ვერა იქმს ვერცა კალამი წერასა.  </p><p>შენ ერთხელ მეტყვი, &#171;მითხარო&#187;, მე ასჯერ გეტყვი &#171;ვერასა&#187;,  </p><p>ვითა სიცილი ტირილსა, ვაგლახი მიჯობს მღერასა“.  </p><p>236  </p><p>„ქალო, არ იცი სით მოვალ, რა ჭირნი მომითმენიან;  </p><p>ოდითგან ვეძებ ამბავთა, ესე არვისგან მსმენიან;  </p><p>შენ მიპოვნიხარ, - სიტყვანი ჩემნი რაზომცა გწყენიან, -  </p><p>ვერ დაგეხსნები, მიამბე, ჩემგან ნუღარა გრცხვენიან!“  </p><p>237  </p><p>ქალმან უთხრა: „რას შეგესწარ, მე ვინ ვარ და ანუ შენო?  </p><p>მზე არ მახლავს, შეგეტყვების, თრთვილო, ასრე მით მაწყენო!  </p><p>გრძელი სიტყვა საწყინოა, ასრე მოკლედ მოგახსენო:  </p><p>ვერასათვის ვერ გიამბობ, რაცა გინდა, იგი ქმენო!“  </p><p>238  </p><p>კვლაცა ჰკითხა ზენარობით, მიუყარნა მუხლნი წინა,  </p><p>მაგრა ვერა ვერ დაჰყარა, მუდარობა მოეწყინა,  </p><p>პირსა ზედა გაგულისდა, თვალთა სისხლი მოედინა,  </p><p>ადგა, თმითა წამოზიდნა, ყელსა დანა დააბრჯინა.  </p><p>239  </p><p>ეგრე უთხრა: „მე ეზომი ჯავრი ვითა შეგარჩინო?!  </p><p>რაგვარა თუ ამატირო, ცრემლი ცუდად დამადინო?!  </p><p>გიჯობს, მითხრა; ამის მეტი მართ აღარა არ გაწყინო,  </p><p>თვარა, ღმერთმან მტერი ჩემი მოკლას, ვითა მოგაკვდინო!“  </p><p>240  </p><p>ქალმან უთხრა: „ეგე ღონე მოიგონე მატად ავი:  </p><p>თუ არ მომკლავ, არ მოვკვდები, მრთელი ვარ და მოუკლავი.  </p><p>რად რა გითხრა, სადამდისცა ვიყო ჭირთა უნახავი?  </p><p>კვლა თუ მომკლავ, სასაუბროდ აღარ მედგას ზედან თავი“.  </p><p>241  </p><p>კვლა ეტყვის: „ყმაო, რად მპოვე, ვინ მეუბნები მე, ვინო?  </p><p>ეგე ამბავი ცოცხალსა ენითა ვერ მათქმევინო!  </p><p>მე თავი ჩემი ნებითა ჩემითა მოგაკლვევინო,  </p><p>ვითა უსტარი ბედითი ადვილად დაგახევინო.  </p><p>242  </p><p>„ჩემი სიკვდილი შენ ჩემად, პატიჟად ნურად გგონია,  </p><p>მით რომე დამხსნი ტირილსა, შემშრების ცრემლთა ფონია;  </p><p>ჩალად მიჩნს ყოვლი სოფელი, მისთვისვე შემიწონია.  </p><p>ვერ გიცნობ, ვინ ხარ, ვის გითხრნე სიტყვანი მისანდონია?“  </p><p>243  </p><p>ყმამან თქვა, თუ: „არ ეგების აწ ამისი ასრე თქმევა,  </p><p>სხვასა რასმე მოვიგონებ, სჯობს საქმისა გამორჩევა“.  </p><p>გაუშვა და ცალკე დაჯდა, ტირს, დაუწყო ცრემლთა ფრქვევა,  </p><p>ქალსა უთხრა: „გაგარისხე, აწ, არ ვიცი, ვით დავრჩე, ვა!“  </p><p>244  </p><p>ქალი დაუჯდა კუშტ-გვარად, ქუშობს, ჯერთ არ დამტკბარია;  </p><p>ავთანდილ ქვე ზის ტირილად, აღარას მოუბარია;  </p><p>ვარდისა ბაღსა მოგუბდა ცრემლისა საგუბარია.  </p><p>კვლა იქით ქალი ატირდა, მისთვის გულ-ნალმობარია.  </p><p>245  </p><p>ყმა მტირალი შეებრალა, ამად ცხელნი ცრემლნი ღვარნა,  </p><p>მაგრა უჯდა უცხოს უცხო, არ ბაგენი აუბარნა;  </p><p>ყმამან ცნა, თუ: „გონებანი ჩქარნი ჩემთვის დააწყნარნა“.  </p><p>ცრემლ-დენილი შეეხვეწა, ადგა, მუხლნი მიუყარნა.  </p><p>246  </p><p>უთხრა: „ვიცი, აღარ ვარგხარ შენ აწ ჩემად დასადობლად,  </p><p>გაგარისხე, დაგრჩომივარ ღარიბად და ამად ობლად;  </p><p>აწ ეგრეცა თავი ჩემი დამიც შენთვის დასანდობლად,  </p><p>ამად რომე შეცოდება შვიდ-გზის თქმულა შესანდობლად.  </p><p>247  </p><p>„თავი ჩემი სამსახურად თუცა ავად მოგაწონე,  </p><p>მიჯნურისა შებრალება ხამს, ესეცა გაიგონე;  </p><p>სხვაგნით ყოვლგნით უღონო ვარ, არვინ არის ჩემი ღონე;  </p><p>სულთა მოგცემ გულისათვის, სხვა მეტიმცა რა გაქონე!“  </p><p>248  </p><p>რა ქალსა მიჰხვდა ყმისაგან მიჯნურობისა სმინება,  </p><p>გულ-ამოხვინჩვით დაიწყო ას-კეცად ცრემლთა დინება,  </p><p>კვლა გაამაღლა ზახილით ტირილი, არ გაცინება.  </p><p>ავთანდილს ღმერთმან წადილი მისცა, გულისა ლხინება.  </p><p>249  </p><p>იტყვის, თუ: „ამა სიტყვითა მას ფერი შეეცვალების,  </p><p>ვისთვისმე ცხელი უცილოდ მას ცრემლი ემალმალების“.  </p><p>კვლა უთხრა: „დაო, მიჯნური მტერთაცა შეებრალების;  </p><p>ესეცა იცი, სიკვდილსა თვით ეძებს, არ ეკრძალების.  </p><p>250  </p><p>„ვარ მიჯნური, ხელი ვინმე, გაუწყვედლად სულთა დგმისად;  </p><p>ჩემმან მზემან გამომგზავნა საძებარად იმა ყმისად;  </p><p>ღრუბელიცა ვერ მიჰხვდების, მე მისრულვარ სადა, მი, სად!  </p><p>გული თქვენი მიპოვნია, მისი შენდა, შენი მისად.  </p><p>251  </p><p>„მისი სახე გულსა ჩემსა ხატად ასრე გამოვხატე,  </p><p>მისთვის ხელმან, გამოჭრილმან, ლხინი ჩემი ვაალქატე.  </p><p>ორისაგან ერთი მიყავ: ტყვე მქმენ, ანუ მააზატე,  </p><p>ან მაცოცხლე, ანუ მომკალ, ჭირი ჭირსა მომიმატე“.  </p><p>252  </p><p>ქალმან უთხრა ყმასა სიტყვა პირველისა უამესი:  </p><p>„ეგე სიტყვა მოიგონე დია რამე უკეთესი.  </p><p>წეღან საქმე მტერობისა გულსა ჩემსა შთამოსთესი,  </p><p>აწ მოყვარე გიპოვნივარ, დისაგანცა უფრო დესი.  </p><p>253  </p><p>„მაშა რათგან მიჯნურობა შენად ღონედ მოიგონე,  </p><p>არ ეგების, ამას იქით თუმცა თავი არ გამონე,  </p><p>არ შენ მოგეც თავი ჩემი, დაგაბნივე, დაგაღონე;  </p><p>შენთვის მოვკვდე, ამისებრი მემცა საქმე რა ვაღონე!  </p><p>254  </p><p>„აწ რაცა გითხრა, თუ ამა საქმესა დამმორჩილდები,  </p><p>რასაცა ეძებ, მიჰხვდები, უცილოდ არ ასცილდები;  </p><p>თუ არ მომისმენ, ვერ ჰპოვებ, რაზომმცა ცრემლსა ჰმილდები,  </p><p>მოგხვდების მდურვა სოფლისა, მოჰკვდები გა-ცა-სწბილდები“  </p><p>255  </p><p>ყმამან უთხრა: „ეგე საქმე ამას ჰგავსო, არა სხვასა:  </p><p>ორნი კაცნი მოდიოდეს სადაურნი სადმე გზასა,  </p><p>უკანამან წინა ნახა ჩავარდნილი შიგან ჭასა,  </p><p>ზედ მიადგა, ჩაჰყიოდა, ტირს, იძახის ვაგლახ-ვასა.  </p><p>256  </p><p>„ეგრე უთხრა: &#171;ამხანაგო, იყავ მანდა, მომიცდიდე,  </p><p>წავალ თოკთა მოსახმელად, მწადსო, თუმცა ამოგზიდე&#187;;  </p><p>მას ქვეშეთსა გაეცინა, გაუკვირდა მეტად კიდე,  </p><p>შემოჰყივლა: &#171;არ გელოდე, სად გაგექცე, სად წავიდე?&#187;  </p><p>257  </p><p>„აწ, დაო, შენთა ხელთაა ჩემი საბელი ყელისა,  </p><p>სხვად უღონოა უშენოდ ჩემგან აღპყრობა ხელისა;  </p><p>რასაცა მიზამ, შენ იცი, შენ ხარ წამალი ხელისა,  </p><p>თვარ ვისმცა ექმნა გორლითა შეკვრა თავისა მრთელისა!“  </p><p>258  </p><p>ქალმან უთხრა: „მომეწონა, ყმაო, შენი ნაუბარი.  </p><p>ხარ უცილოდ კარგი ვინმე, მოყმე, ბრძენთა საქებარი;  </p><p>ხარ ვინათგან აქანამდის მაგა ჭირთა დამთმობარი,  </p><p>რაცა გითხრა, მომისმინე, გიპოვნია საძებარი.  </p><p>259  </p><p>„იმა მოყმისა ამბავი არსადა არ იპოვების;  </p><p>თვით თუ არ გითხრობს, არ ითქმის, არვისგან დაიჯერების;  </p><p>მოილოდინე, მოვიდეს, რაზომმცა დაგეყოვნების,  </p><p>დადუმდი, ვარდსა ნუ აზრობ, ცრემლითა ნუ ითოვნების.  </p><p>260  </p><p>„გითხრა, თუ ცოდნა გწადიან ჩვენისა შენ სახელისა:  </p><p>ტარიელ არის სახელი იმა მოყმისა ხელისა;  </p><p>მე ასმათ მქვიან, რომელსა წვა მაქვს ცეცხლისა ცხელისა,  </p><p>სულთქმა სულთქმისა ბევრისა, მაშა თუ არ ერთხელისა.  </p><p>261  </p><p>„ამის მეტსა ვერას გითხრობ მე სიტყვასა ამისთანსა:  </p><p>ისი მინდორს არონინებს ტანსა მჭევრსა, მემაჯანსა,  </p><p>ვჭამ, გლახ, მარტო ნადირისა მისგან ხორცსა მონატანსა,  </p><p>აწვე მოვა, არა ვიცი, თუ დაჰყოვნის დიდსა ხანსა.  </p><p>262  </p><p>„ამას გვედრებ, მოიცადო თავი სხვაგან არსად არო;  </p><p>რა მოვიდეს, შევეხვეწო, ნუთუ ვით რა მოვაგვარო;  </p><p>ერთმანერთსა შეგამეცნნე, თავი შენი შევაყვარო,  </p><p>თვით გიამბოს საქმე მისი, საყვარელსა გაახარო“.  </p><p>263  </p><p>ქალსა ყმამან მოუსმინა, დაჰმორჩილდა, დაჰრთო ნება.  </p><p>ამას ზედა მოიხედეს, ხევით ესმა ჩხაპუნება;  </p><p>მთვარე წყალსა გამოსრული ნახეს, შუქთა მოფინება,  </p><p>უკურიდეს, აღარა ქმნეს მუნ ხანისა დაყოვნება.  </p><p>264  </p><p>ქალმან უთხრა: „ყმაო, მოგცა ჟამად ღმერთმან, რაცა გინა,  </p><p>მაგრა თავი უჩინო ქმენ, დამალული იყავ შინა;  </p><p>იმა ყმისა მეუნებლე ხორციელი არავინ ა;  </p><p>ნუთუ ვით რა მოვაგვარო, შენი ნახვა არ ეწყინა“.  </p><p>265  </p><p>ავთანდილ ქალმან დამალა ქვაბს დამალვითა მალითა.  </p><p>იგი ყმა ცხენსა გარდაჰხდა, შვენოდა კაპარჭ-ხრმალითა;  </p><p>ატირდეს მაღლად ცრემლითა, ზღვათაცა შესამალითა,  </p><p>ავთანდილ სარკმლით უჭვრეტდა ჭვრეტითა იდუმალითა.  </p><p>266  </p><p>ამარტის ფერად შეცვალა ბროლი ცრემლისა ბანამან.  </p><p>დიდხან იტირეს ყმამან და მან ქალმან შაოსანამან;  </p><p>შეხსნა, შეიღო აბჯარი, ცხენიცა შეიყვანა მან;  </p><p>დადუმდეს, ცრემლნი მოჰკვეთნა შავმან გიშრისა დანამან.  </p><p>267  </p><p>ავთანდილ სარკმლით უჭვრეტდა, ტყვე, საკნით ნააზატები.  </p><p>მან ქალმან ქვეშე დაუგო ვეფხის ტყავისა ნატები;  </p><p>მას ზედა დაჯდა იგი ყმა, სულთქვამს ჭირ-მონამატები,  </p><p>სისხლისა ცრემლსა გაეწნა შუა გიშრისა სატები.  </p><p>268  </p><p>მან ქალმან ხელ-ყო კვესითა გზება ცეცხლისა ნელისა,  </p><p>ეგონა ჭამა ხორცისა შემწვრისა, შეუქნელისა;  </p><p>მიუპყრა, ერთი ახლიჩა, ქმნაა საქმისა ძნელისა,  </p><p>ძალი არ ჰქონდა, დაუწყო გამოყრა უცოხნელისა.  </p><p>269  </p><p>ცოტად მიწვა, მიიძინა, თუცა ყოლა ვერა მეტი;  </p><p>შეკრთა, დიდნი დაიზახნა, წამოიჭრა ვითა რეტი,  </p><p>იზახდის და წამ-წამ იკრის გულსა ლოდი, თავსა კეტი.  </p><p>ცალ-კერძ ზის და პირსა იხოკს ქალი მისი შენამჭვრეტი.  </p><p>270  </p><p>„რად დაჰბრუნდი? - მოახსენა, - მითხარ, რაცა წაგეკიდა!“  </p><p>მან უბრძანა: „მონადირე მეფე ვინმე გარდმეკიდა,  </p><p>ჰყვეს ლაშქარნი უთვალავნი, ბარგი მძიმედ აეკიდა,  </p><p>იგი მინდორს ნადირობდა, დაეფანჩა მარეკი, და.  </p><p>271  </p><p>„სევდად მეცა კაცთა ნახვა, ცეცხლი უფრო გავიალე,  </p><p>არ მიუვე ახლოს შეყრად, თავი ჩემი შევიწყალე,  </p><p>მათგან მკრთალი შემოვბრუნდი, ტყესა შიგან დავიმალე,  </p><p>ვთქვი: &#171;ნუთუმცა უკუმრიდა, რა გათენდეს, წავალ ხვალე&#187;“.  </p><p>272  </p><p>ქალსა ცრემლი გარდმოსცვივდა ას-ნაკეცი, ბევრის-ბევრად;  </p><p>მოახსენა: „მხეცთა თანა იარები მარტო ტევრად,  </p><p>არას კაცსა არ იახლებ საუბრად და შემაქცევრად;  </p><p>მას მაგითა ვერას არგებ, დღეთა შენთა ცუდად ჰლევ რად?  </p><p>273  </p><p>„ყოვლი პირი ქვეყანისა ერთობ </p><p>სრულად მოგივლია,  </p><p>ერთი კაცი შემაქცევრად შენად ვითა დაგელია?  </p><p>გეახლოს და არ გაშმაგდე, თუცა ჭირი არ გაკლია;  </p><p>შენ მოჰკვდე და იგი წახდეს, ესე შენთვის რა მადლია?“  </p><p>274  </p><p>უბრძანა: „დაო, ეგეა მსგავსი შენისა გულისა,  </p><p>მაგრა არ არის ქვეყანად წამალი ამა წყლულისა!  </p><p>ვის ძალ-აქვს პოვნა კაცისა, თვით სოფლად არ-მოსრულისა?  </p><p>ჩემი ლხინია სიკვდილი, გაყრა ხორცთა და სულისა.  </p><p>275  </p><p>„ღმერთმან სხვაცა ეტლსა ჩემსა სადმცა კაცი რად დაბადა,  </p><p>სიახლე და საუბარი თუმცა მისი მე მეწადა!  </p><p>ვინმცა გასძლნა ჭირნი ჩემნი, ანუ ვინმცა შეეცადა?  </p><p>შენგან კიდე ხორციელი, დაო, მივის არასადა“.  </p><p>276  </p><p>ქალმან ჰკადრა: „არ გამიწყრე, ვიშიშვი და ვიაჯ დია;  </p><p>რათგან ღმერთსა ვაზირობა შენი ჩემზედ მოუგდია,  </p><p>ვერ დავმალავ უკეთესსა, რაცა საქმე გამიცდია.  </p><p>არა ვარგა უსაზომო, თავი ზომსა გარდგიხდია“.  </p><p>277  </p><p>ყმამან უთხრა: „რას მენუკვი, არა ვიცი, გამიცხადე.  </p><p>კაცი ჩემად სამსახურად უღმრთოდ მემცა ვით დავბადე!  </p><p>ღმერთსა ჩემი უბედობა უნდა, მემცა რას ვეცადე!  </p><p>განაღამცა გავნადირდი, თავი ასრე გავიხადე“.  </p><p>278  </p><p>ქალმან კვლა ჰკადრა: „გაგსაჯე მეტითა შეგონებითა,  </p><p>მაგრა თუ კაცი მოგგვარო, მოგყვეს თავისა ნებითა,  </p><p>იგი გეახლოს, ილხენდე მისითა შემეცნებითა,  </p><p>ფიცე, არ მოჰკლა, არ იყო, არ, სავნებლისა ვნებითა“.  </p><p>279  </p><p>ყმამან უთხრა: „თუ მიჩვენებ, ვნახავ, დიდად გავიხარებ,  </p><p>სიყვარულმან მისმან, ვისთვის ხელი მინდორს თავსა ვარებ,  </p><p>არას ვუზამ უგემურსა, არაოდეს გავამწარებ;  </p><p>რაცა ჩემგან ეამების, ვაამებ და შევიყვარებ“.  </p></a></body></html>